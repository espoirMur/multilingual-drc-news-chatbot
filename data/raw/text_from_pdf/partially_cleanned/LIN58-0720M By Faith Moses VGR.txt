 
NA KONDIMA, MOSE

Natondi yo, Ndeko Neville. Mbote, bandeko. Ezali malamu
kozala awa na mongombo oyo. Nakanisaki ntango mosusu,
soki nakoki kotika Ndeko Neville koteya na ntongo oyo, ngai
nakomeka na mpokwa. Bongo, nazalaki kokanisa liteya moko
ya eteyelo ya lomingo mpo na ntongo oyo. Pe oyo…Soki Nkolo
alingi, tokomeka ko—koyoka liteya yango ya eteyelo ya lomingo.
2
Sikawa, esili koleka pene na mpóso mibale, uta nakómaki
awa. Nazalaki na motema likolo-likolo, ndenge bososolaki, ete,
na elanga, nalembaki mingi, mingi mpenza pe nakokaki ata
kokoba te. Bongo, nasengelaki koya mpo na kopéma mwa moke.
Nalekisaki pene na mikolo misato na Barrage ya Wolf Creek, na
Kentucky, epai nabótámá. Namilobelaki: “Oh, nakómi komiyoka
malamu sikawa. Nazali malamu.”
3
Pe ntango nazongaki awa, likambo moke ya liboso oyo
nakutani na yango ezali nde likambo ya letá mpo na mpako
ya lifúti. Elembisaki ngai lisusu makasi. Bongo namonaki ete
ekosengela mpo na ngai kozua koleka mpóso moko to mibale
mpo makasi na ngai ézónga.
4
Etikali moke mosala na ngai ya koteya ekobongwana. Na
manáka na ngai, mayangani ezali te. Yango wana nakanisaki
komitia pembeni mwa moke, na bongo, na ba-mpóso ezali koya,
nakosepela kopema, kopema mpenza, pe kotalela Nkolo.
5
Pe mingi kati na bino baoyo bozali awa, bato ya kala, baoyo
boúmeli na biso, bomikanisela makambo Nkolo alobelaki biso.
Akokisaka ntango nyonso makambo Alobaki ete Akosala.
6
Bómikanisela, na ebandeli mpenza, awa na losambo, na
ntongo oyo totiaka libanga ya mongombo, lolenge oyo Ye…
Ekomámá, pe ezali na kati ya libanga, na lokasa ya ebandeli
ya Biblia na ngai. Na ntongo yango, emononeli monene wana,
elobaki: “Oyo ezali mongombo na yo te.”
7
Nalobaki: “Ezali wapi, Nkolo?” Pe Amemaki ngai na libanda
na nse ya moi. Pe Mongongo moko elobaki. Natalaki pe
namonaki lokola ba-ekulúsu misato, ba-nzete ná ba-mbuma na
yango, pe nyonso wana. Boyebi emononeli yango. Ekomámá,
eleki mibu ebele.
8
Mokolo mosusu, nazuaki búku moko ya kala kuna, nazalaki
kotánga makambo mosusu oyo Nkolo alobáká, liboso; esílá
kokokisama. Makambo etáli bilenge, pe ndenge etumba ekosila,
ná makambo nyonso oyo esílá kosalema.
9
Etikali bobele makambo mibale, kati na moko na masakoli
minene wana. Ezali nde, likambo ya mituka kotámbola na
telecommande, ekozala lokola líki, pe moto moko te azali
 
2
LILOBA LILOBAMI
kokúmba yango. Ekomikamba yango moko. Pe lisusu, ekozala
na mwasi moko ya motuya oyo akozua bokonzi, mpamba te
Amerika ezali ekólo ya basi. Pe eko…Mwasi moko ya motuya
akozua bokonzi, pe akokóma Mokonzi ya mboka to eloko moko
ya lolenge wana, na ekólo. Na sima, nyonso wana ekobebisama
na mobimba. Ekólo mobimba ekobebisama.
10
Pe, yango, nalobi liboso…Sikawa, Nkolo nde alobi yango
te. (Oyo mosusu, na ntina ya mwasi wana, ezali bongo, euti na
Nkolo.) Kasi nalobaki liboso, na 1933, ete mokili ekobebisama
mobimba liboso na mobu 1977.
11
Boye, na ntango wana, nayebaki te ete bazalaki na eloko oyo
ekokaki kobebisa yango, lokola bazali na yango sikawa, kasi
namonaki ekólo kobebisama na mobimba, bobele bikumu ya
banzete ná biloko ya ndenge wana etikalaki.
12
Boye, ezali na nzela. Pe soki makambo mosusu nyonso wana
ekokisami ndenge Alobaki, yango pe ekokokisama; pe bobele
ndenge Alobaki awa na Makomi, yango nde Alobi. Soki Klisto
ayaki mbala ya liboso, Akoya pe mbala ya mibale. Pe makambo
nyonso oyo Alobaki ekokokisama. Pe ndenge tozali komona
makambo oyo, pe koyeba ete tozali…etikali moke motángo na
biso ébéngama, lokola ekólo, koyeba ete etikali moke Lingomba
Ekende na Konetolama. Eléngisaka motema ya motei, to ya
mondimi nyonso, koyeba ete tokómi na mokolo pe ngonga yango,
oyo tozali kobika. Ezali ntango ya motuya koleka mpo na moto
nyonso oyo asílá kobika na mokili, ezali nde sikawa; ezali bongo,
mpo na Lingomba. Bongo, nasengeli mpenza na mabondeli
na bino.
13
Bongo, namonaki na mongombo, pe namonaki ete bazali…
balingi lisusu kosala maponomi pe nyonso wana, na losambo,
mpo na moko na makita pe nyonso wana.
14
Pe—pe losambo esengelaki na likita moke, mwa koningisa. Pe
bozalaka ntango nyonso malamu epai na ngai, pe epambolaka
ngai. Pe ndenge nazali awa, emonani ete ezalaki lipamboli
mpo na bino. Pe na ntembe te, kozala elongo na bino, ezalaka
lipamboli mpo na ngai. Pe bondimaka ntango nyonso ete
makambo nalobaka ezali Solo, ndenge namonaka yango na nzela
na Nzambe. Pe na—nasepelaka na yango.
15
Na bongo, nayaki awa, pe namonaki ete, losambo na biso
esengeli kosembolama, makita na yango, mpo na maponomi
pe nyonso wana. Bongo—bongo, nakanisaki, sima na yango,
nakokende kopema mwa moke liboso na ngai kozonga lisusu
na elanga.
16
Bóbomba yango kati na bino moko. Sikawa, ezali mpo na
bapaya te. Ezali mpo na mongombo oyo. Tozali na mposa ya
likita ná mongombo oyo, mpo ete makambo nyonso, mabunga
nyonso, makambo nyonso oyo ezali kosalema, pe ntango mosusu
mwa makanisi mabe ya bamoko na bamosusu; makambo wana,
 
NA KONDIMA, MOSE
3
nakozua bango moko na moko pe nakokutanisa bango elongi na
elongi. Boye, soki moto aboyi bokutani yango, ekozala malamu
mpo na ye kokende mosika; mpo okokutana na nyonso wana
liboso na yo, ndenge tozaláká kosala awa na mongombo. Pe
nyonso ekotámbola malamu, mpo tozali bandeko mibali pe
bandeko basi, baoyo baliaka elambo, Nzoto ya Klisto, na mésa
ya mapamboli. Pe ezali bobele Zabolo nde asalaka makambo
ya mabé, pe abótaka mindondo, to bokabwani, to makambo ya
ndenge wana. Pe nakomema Ndeko na biso Neville, pe tokokende
na bisika moko na moko, pe tokomema bato epai na bato,
kosangisa bango, kino mongombo ya kala ekozonga, ekotelema
lisusu, ngwi, mpo na kokende liboso mpo na Bokonzi ya Nzambe.
Sikawa, oyo nde, ntina nalobi bongo, ezali mpo tozali biso na
biso na etonga moke na ntongo oyo.
17
Bongo, nakokende kopema mwa moke, pe nakozonga awa
noki-noki. Na sima, nakanisi nakokende lisusu na elanga. Na
mbala oyo, soki Nkolo alingi, nalingi komema mwa mbongo
moke oyo tosangisaki, pe nyonso wana, ya ngai moko, kuna
na…mpo na manáka ya koteya libanda na mboka. Nakosomba
héma ya sika, ná bisalelo mosusu ya sika, pe nakokende na
elanga. Ekozala losambo na losambo te, kasi tokosala mayangani
na biso moko.
18
Sikawa, ezali te mpo na kozanga limemia na bandeko
babengisi ngai, yango ezali malamu mingi. Kasi mingi na yango
nyonso, okomona na makita yango, balobaka bokozala kuna, pe
na sima baninga na bino nyonso bayei, balobelaka mingi likambo
ya mbongo. Elembisaka bato. Nabandi mpenza kososola yango,
bomoni. Boye ezali—ezali malamu te. Tolingi kozala na esika oyo
tokoki komema bango. Bozali na ntina ya komema mbongo na
bino te. Koya bobele koya, yo moko, ko—kosalela Nkolo. Bomoni?
Bongo sikawa…
19
Pe mosala na ngai ezali kobongwana sikawa. Bomikanisela
ntango nazaláká kosimba loboko ya moto, pe kotelema wana,
pe Nkolo azalaki koyebisa ngai makambo na bango. Alobaki:
“Na sima, ekosalema, ete okoyeba sekelé ya mitema ya bato.”
Moko na moko na bino boyebi ete esálémaki mpenza ndenge
Elobamaki. Sikawa, oyo nde etápe elandí, yango esakólámáki pe
elobámáki liboso, yango ekoleka nyonso Wana mosika, bomoni.
Pe ezali kobongwana sikawa.
20
Yango wana Satana azali kobundisa ngai na mpako ya lifuti,
bazali komeka, letá elingi koyebisa ngai ete nasengeli kofuta
mpako ya lifuti na mbongo nyonso nasílá kozua, lokola motei, na
mibu ntuku mibale na nsambo, ntango nabandaki koteya. Ezali
bongo te, mpo ezalaki koleka na nzela ya losambo oyo.
21
Ngai nde moyangeli misolo ya lingomba oyo. Ezali ya solo
mpenza. Ekomámá na mikanda awa. Boye, na yango, soki nazali
moyangeli-mobombi misolo ya lingomba oyo, boye, ezali na
 
4
LILOBA LILOBAMI
eloko moko te na mokili…Yango etáli Letá ata moke te. Bazali
kotuna losambo te. Bazali kutuna ngai, lokola mobombi misolo
ya lingomba. Pe bayangeli misolo batiáki loboko na mokanda
moko ezali kuna na banque, ete mbongo na ngai nyonso…Na
esika ya kozala na fondation na ngai moko, nazalaki kolekisa
yango na nzela ya losambo na ngai awa, mpo yango ezali, na
ntembe te, fondation, ata bongo.
22
Pe kosala bongo, esungi ngai mpo nákíma losambo te pe
nátika yango te, pe mpo nábimaka te kozanga kosala mosala
awa. Sima na ngai kolaka bato ete nakobanda kozonga na
losambo, ntango na ntango, mpo na kosunga bango. Yango wana
natikaki yango ndenge wana, mpo napesaki bino elaka. Yango
wana natikaka yango ndenge wana, na esika ya kozala ya moto
moko. Mpo, soki bosali bongo, ekokómisa yango ebongiseli. Pe
ngai nalingaka ebongiseli ata moke te. Bongo, na—nakotika
yango bobele bongo, na maboko ya Nzambe, mpo tókoka
kokende liboso mpo na Bokonzi ya Nzambe.
23
Sikawa, na ntongo oyo, tolingi koyekola Liloba ya kala oyo
epambolami, pe oyo tondimi.
24
Sikawa, nalingi lisusu koloba…Namoni Ndeko Egan ná
bayangeli mingi, bafandi awa, sima na liyangani ya bayangeli,
mokolo wana na mpokwa; ezali solo, nalobi yango liboso
na lingomba mobimba, ete moko na moko na bino nyonso,
bozali lisusu ba—bayangeli oyo batiami te. Bozali bayangeli oyo
baponami, pe nkombo na bino ekomami na mikanda. Malamu.
25
Pe sikawa, bakosala lisusu maponomi ya—ya basungi, ná
bamosusu. Pe Ndeko Neville azali, akobenga bango mbala
moko sima na liyangani oyo, malamu, pe mpo na mobombi
misolo ná bamosusu, ndenge totiáka lingomba na molongo.
Tozali kobongisa mibokó nyonso, sima na yango nde tokosala
mayangani ya kolamuka, ndenge ekolandana.
26
Sikawa, liboso tóbalola nkasa oyo, mpo na malakisi na biso
ya eteyelo ya lomingo, pe na Liloba oyo ya nkembo ya Nzambe
na bomoi; tógúmba mitó, mwa moke, wana tozali kosolola na
Mokomi ya Búku oyo. Sikawa, bótia makanisi nyonso pembeni,
bokeseni nyonso, oyo ekoki kopekisa bino kozua mapamboli.
Tóbondela.
27
Nzambe oyo aleki bosantu pe boyengebene, toyei sikawa
liboso na Bozali na Yo ya nkembo, kopesa Yo mbeka ya bomoi
na biso, milimo na—na biso, nzoto na biso, misala na biso,
ná makoki na biso. Pe nyonso oyo tozali na yango, topesi Yo
yango. Pe wana Okitisi miso likolo na biso, Nkolo, soki ezali na
lisumu moko ya polele pe eyambolama te, tosengi na Yo, E Nkolo
Nzambe, ete Ópakola Makila ya Mwana na Yo, Yesu, na esika
yango. Mpamba te, tososoli ete na biso moko tokoki te, ekoki pe
kosalema te ete tókoka na biso moko. Kasi, na mobimba, totaleli
Makila na Ye ya motuya, pe ngolu na Ye oyo epesameli biso,
 
NA KONDIMA, MOSE
5
mpo mokolo moko, biso, basumuki ya mpamba, tókoka koya na
elikia nyonso na liboso na Bozali na Yo, wana tomemi Makila
ya Nkolo Yesu liboso na biso. Yango, Yo, Ondimaki kalakala ete
Ezali Makila ya Mwana na Yo ya likinda, pe Opesaki elaka ete:
“Na nzela na Ye, soki toyamboli masumu na biso, tokolongisama
na ngolu na Ye.”
28
Pe sikawa tosengi, Nkolo, ete Ólimbisa mabunga na biso
nyonso, masumu nyonso tosalaki, to tobósánáki, na mbéba, ete
soki likanisi moko ya mabe ekotaki na molimo na biso, na nzela
ya mbanzi ya móto ya Zabolo, Óbengana mongúná moyini na Yo,
pe ya libota na Yo.
29
Pe tosengi ete Ótinda Molimo Mosantu kokamata Liloba
sikawa, wana tomipesi lokola bisalelo, mpo Ókoka koloba na
nzela na biso, pe koyoka na nzela na biso, Liloba na Yo. Pe, na
ngala na biso, tika ete tóyamba Yango lokola kouta na Yo, pe
ntango tokobima awa, lelo, tómiyoka ete tobongisami lisusu mpo
na mosala ya Klisto; mpo tólongobana malamu koleka mpo na
mosala ya mpokwa oyo pe ya lobi, mpo Molimo Mosantu ayaki
kotala biso.
30
Pambola bandeko na biso bisika nyonso, mangomba na
mokili mobimba, oyo bazali komema Liloba ya Bomoi na eleko
oyo mabe. Tozali komona ete totikali lisusu na ntango mingi te
ya mosala, mpamba te butú ezali koya noki-noki. Mapatá ya
bitumba ezali kotepatepa lisusu. Mabe ekómi pene, pe tobondeli
ete Ókoka kopesa biso makoki ya kosala koleka liboso. Pémísá
banzoto na biso elembi, Nkolo, pe tíndá biso lisusu na etumba.
Mpo tosengi yango na Nkombo na Nkolo Yesu, pe na ntina na Ye
nde tobondeli. Amen.
31
Tófungola Biblia na ntongo ya lelo, na—na mokapo ya 11 na
Buku ya Baebele.
32
Mokolo ya misato na mpokwa tolobelaki mokapo ya 7 ya
Buku ya Baebele, likolo na “Melekisedeke, oyo azali na tata te,
mama te, azali na ebandeli na mikolo te, to suka na bomoi te.”
33
Bongo nakanisaki, ntango mosusu, na ntongo ya lelo, ekozala
malamu kofungola lisusu Buku kitoko oyo, lokola tozali na
mobokó ya likambo tolingi kolobela, na oyo totángaki liboso. Pe
topumbwa mokapo ya 10, ná mokapo ya 9, oyo elobeli mibeko
ya mbeka, tolingi kokóma na likambo ya “kondima”. Pe awa, na
Buku ya Baebele, na mokapo ya 11, kobanda na molongo ya 23,
totángí Yango boye:
Na kondima Mose, ntango abotamaki, baboti na ye
babombaki ye sanza misato, mpo bamonaki ete mwana
yango azalaki kitoko; pe babangaki etinda ya mokonzi
te.
Na kondima Mose, ntango akómaki mokóló, aboyaki
kobéngama mwana ya mwana mwasi ya Falo;
 
6
LILOBA LILOBAMI
Aponaki konyokwama elongo na bato ya Nzambe, na
esika ya kozua esengo ya ntango moke oyo euti na
lisumu;
Atalelaki nsóni ya Klisto lokola bomengo ya monene
koleka biloko ya motuya ya Ezipito:…atalaki na
bokebi mpenza epai na mbano ekofutama.
Na kondima alongwaki na Ezipito, kasi abangaki
nkanda ya mokonzi te: mpo ayikaki mpiko lokola ete
azali komona ye oyo amonanaka te.
34
Na ntongo ya lelo, nalingi kozua liteya: “kopona na nzela ya
kondima.” Pe nakozua, lokola motó ya liteya, maloba misato ya
ebandeli ya mokapo ya 23: “Na Kondima, Mose.” Pe, “kopona na
nzela ya kondima,” makambo mingi tosalaka, esengeli na biso
kopona na nzela ya kondima. Pe makambo nyonso tomoni ete
Mose asalaki, ebongi mpenza kolobela yango, esalemaki na nzela
ya kondima; na komona na miso te, kasi na kondima.
35
Pe ntina naponaki yango na ntongo ya lelo, mpo na lingomba
ya etúka oyo, ezali mpo na…ata na biteyelo na biso, pe na
nzinga-nzinga, tozali na malakisi mingi likolo ya zebi. Na ntina
na yango, tomemi bato mosika na kondima. Sikawa, kondima
etalisamaka na nzela ya zebi te. Kondima ezali eloko oyo zebi
emonaka te. Pe biso…Soki tobungisi kondima monene oyo,
tomikotisi mpenza na molili, e…ata toyekoli malamu ndenge
nini, ata tokoki kolimbola Liloba na Nzambe ndenge nini, mpo
élongobana na lolenge na biso ya kondima.
36
Ezali na lolenge kaka moko mpo na kosepelisa Nzambe:
bobele na nzela ya kondima. Makomi elobi yango polele ndenge
wana, ezali na nzela ya kondima. “Pe kozanga kondima,”
Makomi elobi, “moto akoki kosepelisa Nzambe te.”
37
Boye, soki kondima eyokani na zebi te, pe zebi eyokani na
kondima te, yango ekomema etumba ka—kati na bango, boye,
tosengeli kopona, lokola Mose. Tondimaka na nzela ya kondima!
38
Sikawa, soki tobungisi kondima, Nzambe akoyanola na
libondeli ata moko te. “Mpamba te, ye oyo akobelema na Nzambe
asengeli liboso kondima ete Ye azali, pe Akopesaka mbano na
baoyo balukaka Ye na mposa makasi.” Bongo, soki tobungisi
kondima, mabondeli na biso ekozua eyano te; tokokende pe
liboso te.
39
Boye, yango nde nyonso tokoki kokanisa, na ntongo oyo,
ezali kokangama na kondima. Bongo, soki tobungisi kondima,
elikia na biso nyonso esili. Pe soki tobungisi kondima, makambo
na biso nyonso ya molimo esili. Mpamba te, okoki kozala na
kondima te na makambo oyo ozali komona, mpo biloko nyonso
ozali komona ekoleka.
40
Soki totaleli moto monene, motei monene, to losambo
monene, nyonso wana ekoleka, mokolo moko. Pe soki totaleli
 
NA KONDIMA, MOSE
7
ekólo monene, to bondóki monene, nyonso wana ekoleka, mokolo
moko. Na bongo, tosengeli kobika na nzela ya kondima, na
makambo oyo zebi elobeli te. Tondimaka nde na nzela ya
kondima.
41
Sikawa,
tobungisaka
nkembo
na
biso
soki
tobungisi
kondima.
Sikawa,
soki
tokei
mosika
na
kondima,
wana
tokomema lingomba na mosándá ya mayele ya bomoto.
42
Pe mbala mingi, bato bakanisaka, kati na bato, ete lokola
bazali na boike na bato, pe na ba-losambo ya minene, ngonga
ya likolo mpenza, pe bato ebelé, oyo balataka kitoko pe bato na
peto, bato ya mbongo mingi, pe bakoki kozala na biloko ndenge
na ndenge, mbala mingi, bakanisaka ete yango nde mpémélá,
ete lingomba yango nde esengeli kozala na mpémélá. To, mbala
mingi totálelaka batei ndenge na ndenge, baoyo bakendaka na
elanga pe basangisaka ebélé na bato, mbala mingi, tokanisaka
ete bango nde bazali bilembo ya mpémélá. Kasi ezalaka ntango
nyonso solo te. Oyo wana ezali mpémélá ya bato.
43
Kasi mpémélá ya solo eyáka na kosala mokano ya Nzambe.
Bomoni? Áta ezali moto moko, to bato moke. Ata ezali losambo
monene, to losambo moke, ezali na ntina te. Ata azali moto
monene, oyo ayebi koloba malamu, to moto oyo ayebi Alphabet
malamu te, ezali na ntina te. Ezali kotala nsango oyo azali
koteya, soki epémélámí na Liloba na Nzambe.
44
To, epémélámí nde na makanisi ya bongó ya mpémélá ya
bato? Bato mosusu bakoki kozua mpémélá mpo na moto ya
ntóki ya maloba. Yango ekokómisa yango solo te. Mbala mingi,
bazuaka mpémélá mpo moto yango atángá mingi na lolenge ete
akoki kotalisa makambo na kolimbola ya polele. Yango elingi
koloba te ete euti na Nzambe. Bomoni?
45
Ezali bobele na nzela ya Liloba na Nzambe ya seko, oyo
epambolámá Libela, nde tokoki kozua mpémélá, pe Molimo
Mosantu nde apesaka yango. Toyambaka yango na kondima.
46
Sikawa, tókanisa naino Mose, pe eleko monene ya bomoi
na ye. Totángaka lisolo ya mbotama na ye, ndenge Nzambe
abateláká ye, kasi ntango moko ekómaki na bomoi ya Mose,
oyo esengelaki kozala ntango ya kopona. Soki totángi malamu,
tokomona ete azalaki mwana ya mwana mwasi ya Falo, azalaki
pe mosangoli ya ngwende, pe ye nde asengelaki kokóma Falo na
Ezipito. Bongo, sima na ye kokóla pe kokóma kozua mikumba,
atambwisaki miso pe amonaki baómbo kosala mosala kati na
mabúlú ya potopoto. Pe Mose, ezalaki ye kobwaka miso na
maninísa ya ndako-ya-bokonzi, amonaki baómbo moko oyo Falo
pe azalaki komona, kasi bokeseni ezalaki monene na etaleli.
47
Nalingi kotia mobokó na likanisi yango, na ntongo oyo, na
miníti moke, pe tika ete Nzambe ya Lola ákotisa yango na
bozindo ya motema moko na moko oyo ezali awa. Lolenge na yo
ya kotala likambo, yango nde ezali kosala bokeseni.
 
8
LILOBA LILOBAMI
48
Mopalanganisi-ya-Nsango-Malamu monene, John Sprawl,
oyo abongolaki motema na nzela ya mosala ya Ndeko Bosworth,
mingi kati na bino bobosani ye te, eleki mibu mingi, ya Bendele
ya Nkembo ya Kala. Alobaki, mokolo moko azalaki na mobembo,
liboso ya liwa ya molongani pe mwasi na ye ya motema. Bazalaki
na La salle Lorranes, na France. Pe nazuaki libaku ya kokóma na
esika yango. Pe mokambi azalaki komema bango na ba-jardin,
pe kotalisa bango biloko ndenge na ndenge. Pe bakómaki esika
ekeko moko ya Nkolo Yesu ezalaki, na ekulusu. Pe Misie Sprawl
atelemaki pembeni, azalaki kotala yango, ye ná mwasi na ye,
pe, na mitema na bango, bazalaki kotiola likanisi oyo mosali
ntoki azaláká na yango, to moyemi, ntango azalaki kopasola
libanga, mpo na kobimisa eloko ya sómo ndenge wana mpo na
kotalisa mpasi, bolingo pe mawa ya Nkolo Yesu, pe apapaki
yango lokola mosala oyo esili te. Pe mokambi ayaki epai na Misie
Sprawl, pe alobaki: “Misie, nakanisi ete ozali kotiola ekeko oyo
ya Nkolo Yesu.”
Pe alobaki: “Iyo.”
49
Pe alobaki: “Ezali kokamuisa ngai ata moke te, mpo bato
mingi oyo batalaka yango, mbala ya liboso, batiolaka yango
mpenza.”
50
Misie Sprawl alobaki: “Ee, nazali komona ata mawa moke
te to mpémélá ata moke te ntango nazali kotala eloko ya boye,
bongo, nazali komituna ntina oyo moyemi asalaki yango boye.”
51
“Pe moyemi…” Alobaki, “Misie Sprawl, ekeko oyo ezali
mabe te, pe moyemi azalaki na eloko malamu na likanisi na ye.
Kasi likambo ezali nde epai na yo. Ezali lolenge oyo yo ozali
kotala yango.” Pe asimbaki ye ná mwasi na ye na loboko, pe
amemaki bango na etumbelo moko, na nse ya eloko babengaki
ekulusu. Pe alobaki: “Sikawa, Misie Sprawl, tómbola miso
sikawa.” Pe ntango atómbolaki miso, alobaki été motema na ye
elingaki kobéla. Ekesanaki mingi mpenza, kotelema pembeni pe
kotala yango boye, pe kokita na nse mpo na kotala yango na
ndenge esálémá ete bato bátala.
52
Nzambe pe azali ndenge wana. Kondima pe ezali ndenge
wana. Ezali lolenge ozali kotala yango. Soki otali yango lokola
Biblia moko ya masolo ya kala, to eloko moko ya ntango ya
kala, okotikala koyeba motuya mpenza ya Biblia mokolo moko
te. Osengeli kokita na mabólóngó, pe kotósa mibeko ya Biblia
yango, pe kotala Yango na miso ya Molimo Mosantu.
53
Nakotuna na bayoki oyo, na ntongo oyo: Litómba nini
Nzambe ya masolo ya kala akozala na yango lelo mpo na biso,
soki Azali Nzambe yango moko te? Litómba nini na Nzambe, oyo
azuaki Mose mpo na kosala na ye bikamwa oyo asalaki, litómba
nini mpo na biso, kotánga makambo ya Nzambe ya boye, soki
Azali Nzambe yango moko te lelo? Litómba nini na Nzambe
oyo akoki kokangola bana ya Baebele na libeke ya móto, soki
 
NA KONDIMA, MOSE
9
Azali Nzambe yango moko te lelo? Litómba nini na Nzambe
oyo akataki makambo kati na malamu ná mabe, na ntango ya
kala, kopesa bitúmbu na mabe pe kopambola malamu, soki Azali
Nzambe yango moko te lelo? Ntina nini tokendaka na losambo?
Mpo na nini toboyaka makambo ya mokili, soki Azali bobele
Nzambe yango moko te mpo na kokata makambo ndenge moko,
na makanisi ndenge moko na oyo Azaláka na yango? Litómba
nini kozala na Nzambe oyo akoki kosimba loboko ya mwasi oyo
azalaki na móto makasi, pe móto esili, soki Azali Nzambe yango
moko te lelo? Litómba nini kosalela Nzambe oyo akoki kobenga
moninga na Ye kobima na nkunda, sima na ye kokufa mikolo
minei, soki Azali Nzambe yango moko te lelo?
54
Na
kondima
tondimi
ete,
mokolo
moko
ya
nkembo,
Akobenga biso pe kobima na mabelé, ata totikali bobele lútu
ya mputulú. Tokotalisa yango ndenge nini? Tokotalisa yango te.
Tondimi yango. Esengami na biso te kotalisa makambo polele.
Esengami na biso kondima yango.
55
Na kondima Mose asalaki boye na boye. Pe Mose, lokola
elenge mobali, ntango atalaki baómbo na lininísa ya ndako-ya-
bokonzi, amonaki baómbo yango moko oyo Falo amonaki, na
bosoto, na mbindo, ná potopóto na nzoto mobimba.
56
Kasi ntango Falo ná Baezipito batalaki bango, bazalaki
bobele etonga ya baómbo. Wana nde ezalaki motuya mpo
na bango; bobele kozala bapakoli ya potopóto, kobéta ba-
bilíki ya potopóto mpo na bolamu ya bingumba Falo azalaki
kotonga. Na lolenge wana nde Baezipito ná Falo bazalaki kotala
baómbo yango.
57
Kasi Mose, ntango atalaki bango, Mose azalaki na etaleli ya
ndenge mosusu. Ntango balekaki pembeni na lininísa, amonaki
mabúlú minene na bilongi na bango, mpisoli kotanga na matáma
na bango, pe ba-nzoto na bango egúmbámá, atalaki bango lokola
libota na Nzambe. Atalaki bango lokola baómbo te. Atalaki
bango lokola libota oyo eponámá ya Nzambe.
58
Pe, oh, ntago nasalaka mibembo, na mboka moko kino
mboka mosusu, pe na ekólo moko kino ekólo mosusu, mpo na
koteya! Ntango nakátisaka bikuke ya mongombo moke oyo, ezali
esika oyo ekabolaka bibongiseli te, ezali na mobeko mosusu
te bobele bolingo, buku mosusu te bobele Biblia, pe endimeli
mosusu te bobele Klisto, namekaka kotala bana na Nzambe,
pe baoyo baboyami, lokola libota na Nzambe oyo eponámá
pe eyébáná liboso. Natunaka bango te soki bazali bandimi
ya Branham Tabernacle. Natunaka bango te soki bazali ba-
Metodiste, to soki bazali ba-Presbiterien, to soki bazali ba-
Pantekotiste, to ba-Nazareen, to ba-Pèlerin de la Sainteté.
Nasepelaka kotala bango bobele lokola libota na Nzambe. Pe
namonaka na bizaleli na bango pe na misala na bango, ete bazali
basali ya Nkolo Nzambe. Pe motema na ngai ezalaka na mposa
 
10
LILOBA LILOBAMI
ya kosangana na bango, ata bazali na bilembo nini. Nazalaka
na mposa makasi ya kosangana na bango. Nalingaka bango mpo
nayebi ete bazali libota ya Nzambe.
59
Ntango namoni mwasi moko kotambola na balabala, alati
jípe molai, suki na ye esalemi pe ekangami libóké na sima, pe—
pe alati elamba na ye malamu; pe soki namoni elenge mwasi
mosusu, ntango mosusu bazali na mibu moko, alati kupé ya
mokuse; na miso boye, akoki kozala kitoko mbala mibale koleka
mwasi oyo azali na suki milai, kolanda kitoko ya mokili, kasi
ngai nakozala na ngámbo ya elenge mwasi oyo alati lokola
Moklisto. Ata bakoseka ye, pe bakobenga ye bilandá-landa, kasi,
nakozala na ngámbo na ye. Ntango mosusu azali kitoko lokola
mwasi mosusu wana te, na elongi, kasi azali komona eloko moko.
Na kondima azali komona Ye oyo Amonanaka te, oyo Azali
kokamba bomoi na ye.
60
Ntango namoni mobali na mosala, babengi ye “mosungi”, to
“motei”, to “bilandá-landa”, mpo aboyi komela makaya, komela
masanga, pe kokende kobína, lokola bamosusu, pe babengi
ye “bilandá-landa”, nakozala na ngámbo na ye na motema
mobimba. Azali ndeko na ngai, awa na mabelé ya Ezipito oyo,
yango esalaka ete motema na biso ésepela makasi koyamba ye
pe koloba: “Ndeko, tozali baleki nzela pe bapaya na mokili oyo,
pe nasepeli mingi kosangana na bondeko na yo.”
Mose asengelaki kopona, kopona na nzela ya kondima.
61
Bilenge mibali boni balingaki kowela libakú yango ya
kokóma mwana ya mwana mwasi ya Falo! Bilenge mibali boni
balingaki kowela libakú oyo Mose azuaki, ya kosepela na bisengo
pe bomengo nyonso ya mokili, mpo na kokóma mokonzi ya
Ezipito, kozala na mokili mobimba na makolo na ye! “Oyo
nde bolémá,” ndenge bilenge mibali ya eleko na ye basengelaki
kokanisa, “ntango Mose aponaki kozala esika moko na libota ya
Nzambe, bato ya mawa pe ya mpasi.”
62
Mpo na nini asalaki bongo? Na kondima, ntango atómbolaki
miso, atalaki mosika koleka bomengo ya mokili oyo. Atalaki
mosika koleka bisengo ya lisumu. Pe Biblia elobi ete ayikaki
mpiko wana azalaki komona Ye oyo Amonanaka te, na kondima,
pe aponaki kosalela Nzambe yango, atalaki te oyo ekokaki koya.
63
Ebongwani te. Mingi kati na biso tokokaki kokende na
oyo tokoki kobenga ndako kitoko. Tokokaki kosepela, ntango
mosusu, na boyokani pe bisengo ya kofanda na kíti ya malamu
koleka. Tokokaki koyebana mingi koleka, komela masanga ná
makaya, pe kolata pe kobika lokola mokili. Kasi likambo
ezali nini? Botómbolaki miso, pe na kondima bomoni Ye
oyo Amonanaka te, pe bozui ngámbo ya baoyo babóyami pe
babengami batúntuki ya lelo. Mpo été na kondima, tozali
komona Ye oyo Amonanaka te, toponi koleka na minyoko pe
ba-mpasi.
 
NA KONDIMA, MOSE
11
64
Nakoloba na bato te ete bápona kozala na mpasi. Nalobi te
ete bosengeli kopona minyoko. Ezali bomoto te kosala bongo.
Kasi soki etindami koleka na minyoko, boye, tózua yango ndenge
ekoya. Nalingi te ete bósala likambo moko mpo bato báseka
bino. Nalinga te ete bóloba makambo ya bokesene, oyo nazali…
“Nasambelaka na losambo oyo bandimaka makambo boye na
boye te, ya mokili,” pe makambo ya ndenge wana, kaka mpo
bato báseka bino. Ozali komilukela yango yo moko. Nalobi na
bino te ete bókende kosala bisalela pe bólekisa ndelo. Nalingi te
ete bósala bongo, mpo moto moko áloba ete bolekisi ndelo. Ozali
komilukela yango yo moko. Kasi soki yango ekomeli yo na nzela
ya mosala na yo mpo na Nzambe, tika bamokili báloba makambo
balingi. Yo kóba kokende liboso.
Yo pona. Mobali pe mwasi nyonso asengeli kopona.
65
Bongo soki Falo ámónaka oyo Mose amonaki? Amonaki
mpasi ya libota. Ayebaki ntalo nini esengelaki kofuta. Kasi na
kondima aponaki yango, esika ya kolanda bisengo ya lisumu.
66
Ntango mosusu bamama bilenge oyo bazali awa, bamama
bilenge ya kitoko mingi. Mokili ekosepela koloba na bino:
“Sálá boye na boye. Ozali kitoko. Nzoto na yo esalémá kitoko.
Osengelaki kolakisa yango.”
67
Kasi, ndeko na ngai ya mwasi, tómbola miso pe tálá mosika
koleka yango, epai na Ye oyo alobaki: “Ezali mbindo mpo na
mwasi kolata elamba ya mobali.”
68
Soki mibali ya lisanga na bino, soki basi oyo bozalaka na
bango, balobi: “Kátá suki ya milai wana. Okozua mwa mopepe.
Ekozala boye, boye na boye. To, ekokómisa yo kitoko koleka.”
Komeka koyoka yango te!
69
Tómbola miso, pe na kondima tálá Ye oyo alobaki: “Suki ya
mwasi ezali nkembo na ye, pe asengeli kokata yango te.”
70
Soki balobi: “Bato mingi bakosepela na yango. Ekozala
malamu koleka mpo na yo na mosala, to mpo na patron na yo,
soki omeli masanga ná baninga. Soki omeli makaya lokola basi
mosusu, okozala na mosándá ya malamu koleka ná bazalani
na yo.”
71
Na kondima, tombola miso pe tálá Ye oyo Alobaki: “Moto oyo
akobebisa nzoto oyo, Nakoboma ye.” Na kondima nde tondimaka
makambo yango. Ezali makambo oyo omóná te. Ezali makambo
oyo ondimi. Na kondima, Mose andimaki.
72
Pe na kotambola na kondima, ntango moko ekoya oyo
osengeli kopona.
73
Lota asalaki libunga yango moko oyo biso tosalaka. Mbala
mingi toponaka mpo na bolamu na biso moko. Toponaka
makambo oyo ekozala malamu koleka.
74
Ntango mosusu soki kowelana moke ekoti na losambo, moto
moko akoloba: “Ee, mosungi to mokengeli azali na ngámbo
 
12
LILOBA LILOBAMI
oyo.” Bótala yango te. Bótala likambo oyo ezali sembo. Bóbimisa
likambo yango pe bózongisa bango mibale na bomoko. Wana nde
bonzambe.
75
Kopona ezali. Pe toponaka mpo na biso moko. Toponaka
eloko oyo ezali mpo na bolamu na biso moko.
76
Kasi
Mose
aponaki
mpasi
pe
kotiolama,
mpo
ákoka
kotambola elongo na libota na Nzambe. Bókanisa naino sikawa.
Bóyoka yango. “Aponaki mpasi ya libota na Nzambe, pe
atalelaki yango lokola bomengo monene koleka, mpo ayikaki
mpiko, atalaki Ye oyo Amonanaka te.”
Sikawa, Lota, mokolo moko, asengelaki kopona.
77
Ntango mosusu, na ntongo oyo, ekozala na mibali pe basi
bafandi awa, oyo bakopona mbala ya suka. Ozali sikawa oyo
ozali, mpamba te, eleki mibu mingi, oponaki kozala oyo ozali
sikawa. Pe oyo oponi sikawa nde ekotalisa oyo okozala sima na
mibu mitano. Sima na mibu mitano okoki kokóma missionnaire.
Sima na mibu mitano okoki kokóma Moklisto ya lokumu mingi.
78
To pe, sima na mibu mitano okoki kozala na lifelo, mpo
ozuaki mokano mabe. Sima na mibu mitano okoki kokóma moto
apangwisaka nsói ya balángwi na bar. Sima na mibu mitano
okoki kokóma mwasi ndumba na balabala.
79
To, okoki kokóma mobali to mwasi oyo—oyo akozala na
lokumu na miso ya bato, mpo oponi Klisto. Sima na mibu mitano
okoki kozala na Nkembo, onétolami, na ntina na kopona oyo
oponi lelo.
80
Kasi osengeli kopona. Pe kotala makambo ozali komona te.
Poná makambo ozali komona na kondima. Yango eloko bobele
moko oyo ezali na motuya: ezali eloko oyo oponi na kondima.
81
Lota, ye pe asengelaki kopona. Abraham apesaki Lota
bonsomi ya kopona.
82
Nzambe pe akopesa yo bonsomi ya kopona. “Poná yo moko
lelo nani olingi kosalela.” Na elanga ya Edene, nzete ya—ya
boyebi ezalaki, ná Nzete ya Bomoi. Moto apesamelaki litómba
ya kopona eloko alingi. Ezali pe bongo lelo. Litómba na bino
epesameli bino, na bonsomi ya kopona, ya kopona nyonso oyo
bolingi.
83
Tolí nakopesa bino, ezali, bótala te biloko ya mikolo oyo
ezingi bino, ná lokumu pe bomengo oyo bokoki kozala na yango.
Kasi bópona nde, na kondima, Ye oyo apésáki elaka ete mokolo
moko Akoya kosémbola mabe nyonso, pe akopesa bino Bomoi
na Seko, pe akosékwisa bino. Ata bosengeli kotambola elongo
na bato mpamba ya Nkolo, bópona yango. Soki mobulu ekoti
na loboko, soki mobulu ekoti na mboka, soki mobulu ekoti na
lingomba, soki mobulu ekoti na ndako, ata esika nini, poná,
“Na kondima, nakosalela Nzambe. Nakokitisa motema na ngai
Liboso na Ye. Nakolanda nzela ya bana na Nzambe. Namonaka
 
NA KONDIMA, MOSE
13
ndenge batiolaka pe baboyaka bango, babenganaka pe basekaka
bango, kasi ata bongo nakosala mosala na ngai. Nakotelema
ngwi. Pe soki baleli, nakolela elongo na bango. Pe na ntango ya
mawa, nakoyoka mawa elongo na bango. Ndenge babikaka, ngai
pe nakobika ndenge wana.”
84
Ndenge Naomi alobaki…To, Ruth alobaki na Naomi:
“Ba-nzela na yo ekozala ba-nzela na ngai. Ba-nzela na ngai
ekozala ba-nzela na yo. Esika okofanda, ngai pe nakofanda.
Epai okokende, ngai pe nakokende. Nzambe osalelaka akozala
Nzambe na ngai.” Poná yango, ata ekolongola mpenza loposo
ya lisosoli na yo, ya kokanisa ete ozali moto monene. Mílongola
loposo pe támbola elongo na bato mpamba ya Nkolo, pe télémá
ngwi na elanga ya mosala pe na esika ya mosala.
85
Lota atámbwisaki miso. Alobaki: “Naponi.” Pe abwakaki
miso na Sodoma. Amonaki mabelé oyo ezalaki na matiti ya
malamu, koleka oyo Abraham amonaki, koleka esika Abraham
azalaki. Amonaki mabakú malamu ya koleisa bibwele na ye, mpo
ákóma na bibwele ya mafuta pe ya malamu koleka.
86
Nabanzi ete nazali kozokisa motema ya moto moko te.
Kasi yango nde ngámbo oyo batei mingi bazui, ya kokakola
Nsango Malamu, bakanisi ete ekopesa bango mbongo mingi.
[Ndeko Branham abeti maboko mbala misato—N.D.E.] Tiké ya
bilei! Malamu náfanda na mabelé ya mabe, nália, námela mai
ya molúká, pe nália lipa ekaúká, na esika ete nákakola oyo
nasílá kondima, na Liloba ya Nzambe na Bomoi. Nakolanda
nzela yango.
87
Bamosusu na kati na bango balobaki: “Billy, likambo nini
na mayangani na yo, mpo ba-Pantekotiste mingi bayáka kuna.”
Motei moko monene ya bibongiseli nde alobaki bongo.
Nalobaki: “Ebongiseli na bino ekolinga kosunga mayangani
na ngai?”
88
Eumeli te awa, na zulunále Look, nabanzi, bakomáki
likambo moko. Kuna, mokomi na yango alobaki, alobelaki ba-
Pantekotiste. Alobaki: “Lingomba Pantekotiste nde lingomba
oyo ezali kokóla mbangu koleka na mokili lelo.” Mpo na nini?
Ezali mpo ete mibali ná basi basílá kotómbola miso mpo na
kotala mosika.
89
Mokomi
yango
akumisaki
pe
ba-Pantekotiste.
Oh,
ya
solo, alobaki: “Bamosusu na kati na bango bakangámá na
mibeko, pe nyonso wana. Kasi, ba-Metodiste basámbelaka
endimeli. Basámbelaka Nzambe na nzela na endimeli. Ba-
Batiste
basalaka
pe
bongo,
ná
ba-Presbiterien.
Kasi
ba-
Pantekotiste basámbelaka na nzela ya Biblia.”
90
Na kondima nde tomonaka elaka. Nakozala elongo na bango,
ata batiolami ndenge nini, nazali kaka moko na bango. Ata
baseki bango, pe bazali na mabe ná malamu na bango, lokola
 
14
LILOBA LILOBAMI
Yisalaele, nakolinga ata moke te kozua ngámbo ya mosakoli ya
lokuta na ngomba, Baláme, mpo na koluka kolakela mabe baoyo
Nzambe asílá kopambola. Mpamba te, na kati ya moláko wana,
Libanga oyo ebétámá ezali kuna, ná Mbeka oyo ezali kotanga
makila, ná Likonzi na Móto. Ata bakoti wapi, ekomema bango
na elonga, pe basengeli kokóma wana, mpo bazali libota ya elaka
oyo bazali kotambola na kondima. Ata bazalaki ebongiseli te,
bazalaki kotelengana, libota na Nzambe pe ezalaka bongo. Kasi
nalingi kotambola elongo na bango, kosangana na bango na
molongó na bango; na ebongiseli na bango te, kasi na boyokani
na bango, na makambo ya Molimo ya Seko ya Nzambe, oyo,
na kondima nazuá libatisi ya Molimo Mosantu. Nzambe ásunga
ngai názalaka ntango nyonso ndenge wana.
91
Bótala. Wana bazalaki kokende liboso, tomoni ete Lota
amonaki mabakú malamu ya kozua bi—bibwele ya mafuta.
Mingi bamonaka mabakú malamu ya mbongo na libenga.
Mingi bamonaka mabakú malamu ya kozua bomengo. Amonaki
makoki ya kobakisa ba-dollar. Amonaki makoki ya kokóma
moyangeli ya engumba. Lokola azalaki mopaya, pe na mayele
mingi, amilobelaki: “Ntango mosusu nakokóma mokonzi ya
engumba.” Amonaki makoki yango, mpo ezalaki liboso na ye.
Kasi amonaki te móto oyo esengelaki kozikisa mboka yango.
Alukaki boyokani te, na lolenge ete mboka etóndaki na masumu,
pe Nzambe asengelaki koboma yango.
92
Pe, lelo, bato bazali koluka boyokani na koloba: “Ozali…”
Soki natuni: “Ozali Moklisto?”
93
Balobaka: “Nazali moto ya Amerika.” Yango ezali na ntina
ata moke te, lokola koloba na eyangángá ete azali ligbólóló.
Etali yango ata moke te. [Ndeko Branham abeti maboko mbala
moko—N.D.E.]
94
Ekobebisama, mpo ete Nzambe azali sembo. Pe soki Amerika
ebetami te mpo na masumu na yango, ekosengela na Nzambe
ya bosembo, ya bonsómí pe ya bulee ko—kosekwisa Sodoma
ná Gomora mpo na kosenga bango bolimbisi ndenge Azikisaki
bango, mpo na masumu na bango; soki Abeti biso te.
95
Soki Atiki bino kokota na Lola ná misala na bino ya mabe,
ekosengela na Ye kosekwisa Anania ná Safira pe kopesa bango
libakú mosusu. Ya solo. Kasi Azali sembo. Anania amonaki
mbongo na ye. Petelo amonaki Klisto.
96
Oh! la la! Lota amonaki te ete bana na ye bakobebisama na
esika yango.
97
Mingi kati na bino, lelo, oyo botingami na bindimeli ya
mimesano ya kala pe nyonso wana, bozali komona mobulu ya
bilenge pe kobebisama ya bana na bino te. Ozali komona mwana
na yo ya mwasi na ndako ya bondumba te. Ozali komona mwana
 
NA KONDIMA, MOSE
15
na yo ya mobali na milángwá te, to na esika babetaka kálati ya
mbongo.
98
“Mpo ezalaki na mai mingi.” Pe balobelaka lisumu te.
Amonaki mwasi na ye te, ye mokonzi ya miziki nyonso, été
akokóma likonzi ya mungwa, ntango azalaki kotala. Amonaki
te ete akobika na liwa, akokima na engumba moko ya moke, na
esika moko, mpo na kobatela bomoi na ye. Amonaki yango te,
mpo atalaki bobele makambo oyo azalaki komona liboso na ye.
99
Kasi, Abraham, atalaki mabelé oyo ezalaki na mai mingi
te, mpo atómbolaki miso pe amonaki mikolo ekoya, mpamba
te asengelaki kosangola biloko nyonso. Moklisto ya solosolo
lelo atómbolaka miso pe amonaka elaka ya Klisto. “Esengo
na basókemi, mpo bakosangola biloko nyonso. Bakosangola
mabelé.” Moklisto ya solosolo, na kondima, atómbolaka miso
pe amonaka yango. Fíngá ye ndenge olingi. Atómbolaki miso.
Sima na yango, Nzambe alobaki: “Abraham, támbólá na kati ya
mabelé yango, nyonso wana ezali ya yo.” Na kondima, Abraham
asalaki bongo; bobele kondima oyo Mose azalaki na yango.
100 Mokomeli
moko
akomaki
yango,
alobaki
yango.
Namilobelaki ete ezali maloba ya malamu koleka. Ete Abra-…
“Mose azuaki biloko ya mokili, ya malamu koleka pe atiaki
yango na epimelo moko; pe losambo ya mabe koleka, pe atiaki
yango na epimelo mosusu; losambo ya mabe koleka elongaki
biloko ya mokili, oyo ya malamu koleka.”
101 Ezali pe bongo lelo, bakoki kofinga biso ndenge balingi,
“bilandá-landa”, to “babíkisi ya Nzambe”, to “batúntuki”, to
ndenge balingi. Na mabe na biso, tokolonga biloko ya malamu
koleka, oyo mokili ekoki kozala na yango. Balingaka kofinga
biso “basílá ngala, banuná, bilandá-landa”. Ekolonga biloko ya
malamu koleka, oyo Zabolo akoki kopesa bino. Ekolonga yango,
na ntembe te.
102 Mose
andimaki
kotiolama
ya
Klisto.
Asíláki
komona
Klisto. Na sima alobaki maloba ya mpémélá makasi mpo na
Ye. “Bomoni, Yawe Nzambe na bino akotelemisa mosakoli
moko lokola ngai.” Ayebaki. Asíláki komona Ye, pe andimaki
kotiolama na Ye lokola bomengo ya monene koleka biloko
nyonso ya motuya ya mokili.
103 Moninga na ngai Moklisto, lelo, okoki kosala bongo te?
Bomengo pe lokumu nyonso ya mokili, na kondima, tozali
komona Ye oyo apésáki elaka. Pe lingomba ya mabe koleka
lelo, na lolenge na yango, ata bongo Ekolonga biloko nyonso
oyo Zabolo akoki kopesa bino. Ata tokabwáná, ata tokómá
biteni-biteni, ata tozuá mobulu pe tokabwáná, na bibongiseli pe
bilandá-landa, ekolonga biloko nyonso oyo Zabolo akoki kopesa
bino. Ya solo.
104 Andimaki kotiolama ya Klisto lokola bomengo ya monene
koleka biloko ya motuya ya Ezipito. Bongo, asengelaki kosala
 
16
LILOBA LILOBAMI
eloko moko. Asundolaki Ezipito. Oh, nasepelaka na liloba yango.
Asundolaki Ezipito. Bomoni, azalaki kotala na lininísa yango
moko, kasi kotala na ye ekesanaki na oyo ya Falo. Bongo soki
Falo ámonaka suka na ye? Bongo soki Falo ámonaka ekólo na
ye kozinda na mai? Mose amonaki yango. Ndenge nini? Na zebi?
Na kondima, Mose amonaki yango. Nyonso oyo azalaki kosala
ezalaki na kondima, mpo Nzambe alakaki Abraham, tata na
ye, ete Ako—Akoya kotala ekólo yango sima na mibu nkama
minei, pe Akobimisa bango. Pe na kondima, Mose andimaki
liloba oyo Nzambe alobáká, pe ayebaki ye moko, na kondima,
ete azalaki mokambi oyo aponamaki mpo na kobimisa bango.
Ayebaki epai atelemaki. Azuaki esika na ye na kati ya mabúlú ya
potopóto, lokola mopakoli ya potopóto, pe andimaki kotiolama
ya Klisto lokola bomengo ya monene koleka, esika ya kofanda
na ngwende ya Ezipito. Atalaki…Alobaki te: “Nasepelaka na
yango.” Azuaki esika na bango pe atambolaki elongo na bango!
Nkembo na…Azuaki esika na bango. Totambolaki elongo
na bango.
105 Kokamwa te ndenge moyembi, na mpémélá, alobaki:
Nakotambola ná bato mpamba ya Nkolo.
Nabandá mobembo, sikawa nazali kotambola.
Nazali kokende na mboka Kanana. (Ya solo.)
106 Mose. Moto moko alobaki ete Mose asepelaki, wana akokaki
kozala mwana na Falo pe kozua bomengo ya mokili, asepelaki
kozala mwana na Abraham, esika ya kozala mwana na Falo.
Mwana na Abraham, oyo atiolámá, na esika ya kozala mwana
na Falo, mokonzi.
107 Eleki malamu kozala mwana na Nkolo Yesu, pe moninga na
Ye ya mosala, pe kokota na libota oyo eboyami na mokili, esika
ya kozala Mokonzi monene ya Etats Unis d’Amerique oyo, to
kozala Elvis Presley, to Pat Boone, to nani mosusu. Nakolanda
nzela yango.
108 Bilenge basi basengelaki kolanda nzela yango. Esika ya—ya
kozala Mary Pickford, to mosali monene ya cinemá, mwasi oyo
ayébáná, támbola elongo na bato mpamba ya Nkolo.
109 Eleki malamu kozala motei na eteyelo, kosakola bomengo ya
Klisto oyo ekoki kopimama te, esika ya kozala mosali ya cinema
ya Hollywood, to moto monene koleka na mokili. Ata nasengeli
kolia biloko ezángá vitamíne, kosenga-senga, to kosala nini,
nakotambola elongo na libota na Nkolo. Na kondima, nakosala
yango. Nakútáná na mabakú ya malamu. Kasi, na ngolu na
Nzambe, nazali kaka komona na kondima.
Na kondima nakoki komona yango mosika;
Pe Tata na biso azali kozela na suka ya nzela,
Mpo na kobongisela biso efandelo Kuna.
110 Mokolo mosusu, mokongoli mpáko moko alobaki: “Mpo na
nini opesi ndako na yo na lingomba wana? Eloko nini esali ete
 
NA KONDIMA, MOSE
17
ókaba ndako ya ba-dollar nkoto ntuku mibale na mitano na mwa
losambo ya mabe ndenge wana?”
111 Nalobaki: “Napesi yango na lingomba te. Napesi yango na
bato oyo bazali kuna.” Nazali na biloko ya mokili oyo ata moko
te. Mbongo nyonso nazuaka, ata ya moke mpenza, napesaka
yango na losambo oyo. Mpo na nini? Kondima na ngai ezali epai
na Nzambe, kasi na biloko ya mokili oyo te. Esengo na ngai ezali
na biloko ya likolo. Nandimi ete ezali pe bongo mpo na bino
nyonso, soki bozali na bosembo na miso ya Nzambe. Ezali ya
solo, ete bozali na bosembo. Biso, na kondima, toyambaka. Biso,
na kondima, tondimaka Nzambe.
112 Mose, asengelaki kopona. Na sima, asengelaki, sima na
kopona, asengelaki kobunda mpo na kondima, na ntango wana,
mpo abangaki nkanda ya mokonzi te. Nzokande, na bomoto,
akokaki kobanga nkanda yango. Akokaki kobanga nkanda ya
mokonzi, kasi abangaki te. Abangaki te, mpo azalaki na mosala
ya kosala, pe azalaki na esika na ye ya lotómo. Pe atalaki te oyo
mokonzi alobaki mpo na yango. Alandaki kaka nzela na Ye.
113 Nzokande, Falo, na ntembe te, ntango amonaki ete balongi
ye, alingaki kopesa Mose ná bana ya Yisalaele…Alobaki:
“Malamu, boyoka eloko nakosala. Bino nyonso bótikala awa pe
bókende kopesa mbeka epai na Nzambe na bino.”
114 Ndenge wana nde Zabolo asalaka. “Oh, okoki kozala
mosambeli. Mpo na nini okei kokota na lingomba moko boye
te? Ozali na ntina ya kosala makambo nyonso wana te.” Mobali
moko alobi na mwasi na ye…
115 Mwasi alobi: “Mobali na ngai, nabikisami. Natiki ína, to ba-
rouge à levre ná biloko mosusu. Natiki yango. Natiki biyenga.
Natiki makambo wana ya masangá. Natiki yango! Nakopesa
ntango na ngai mpo na kotánga Liloba, kobatela ndako.”
116 “Sikawa, tala, cherí. Okoki na yo kosambela, naboi te.
Sikawa, tala, ke—kendáká nde kuna. Lingomba na bino ezali
malamu te.”
117 Te, ezali bongo te. Osambelaka na lingomba ya malamu. Soki
bozali na motei oyo ateyaka bino makambo ya ndenge wana,
osengeli kokangama na yango. Luká na Makomi mpo óyeba soki
ezali ndenge wana.
118 “Oh,” alobi, “kendáká nde kuna. Bango—bango basengeli
kosala bongo te kuna. Omoni? Kuna basalaka bongo te.” Ndenge
wana nde, “kendé kuna,” kasi alingi te ete óbima na mboka na ye.
Ndenge wana nde Zabolo asalaka. Alingaka te ete bótika biloko
ya mokili; bókótisa nde mokili na lingomba.
119 Mokolo moko, ntango nazalaki koya, nafungolaki radió
na ngai. Ba—batiaki loyembo moko, nazalaki koyoka yango,
nasengelaki koyoka loyembo yango pene na mobimba, mpo na
koyeba soki ezalaki mpenza loyembo ya Nzambe, to Zabolo
 
18
LILOBA LILOBAMI
nde azali koluka kokitisa makambo ya Nzambe na mosándá ya
mokili. Bokoki kosala bongo te! Nzambe áyokela bino mawa!
120 Ata Elvis Presley abimisi ba-album boni, nyonso ya ba-
nzembo kitoko ya Nzambe, etali ngai te. Akonzami bobele na
Zabolo. Atíndí bana mingi koleka na lífelo, na misala nyonso oyo
ngai nayebi, na mokili mobimba lelo. Pat Boone ná bamosusu,
azaláká kosambela na lingomba ya Klisto; ná Elvis Presley, ba-
Pantekotiste; bazali ba-Yudasi Mokelióta, na lolenge ya bato
wana. Zabolo azali koluka kokitisa makambo ya likolo oyo ya
Nzambe, mpo básangisa yango awa na nse. Bato bátómbola miso
na Likolo te, epai na Oyo. Bátala bobele awa, báloba: “Ee, nyonso
ezali bobele ndenge moko.” Ezali ndenge moko te. Bimá libanda
na mboka.
121 Alobaki: “Bokoki kokende bobele mpo na mwa mikolo.
Pe bókende, bótikala na mboka.” Na ntembe te, ayebaki ete
bakozónga. Kasi, amonaki ete ekosimba te, bongo, abóngolaki
makanisi. Alobaki: “Bóyoka ndenge bokosala. Bóbima pe
bókende epai bolingi, kasi bótika basi na bino nyonso, bana na
bino nyonso, ná bibwele na bino nyonso, awa. Bótika bango awa,
bino nde bóbima.” Mpamba te, ayebaki ete bazalaki na biloko
mingi kuna, oyo elingaki kozongisa bango na sima.
122 Pe yango nde oyo Zabolo alobaka na bino. Ótika bobele
biloko mosusu ya mokili, oyo ekangami na yo, ozali kaka na
mposa ya komela makaya, ya komela masanga, ya kolata lokola
mokili, Zabolo alingi ete ósuka bobele wana.
123 Nayokaka bato mingi balobelaka kozonga sima. Nandimi te
ete bazongi sima bazali mingi ndenge bato balobaka. Batikaka
nde biloko mingi na Ezipito oyo ezongisaka bango na sima,
esílí. Kozonga sima ezali ndenge bato balimbolaka yango te.
Otíkáki biloko mingi ya mokili na sima, yango nde ezongisaka
yo na sima.
124 Ndeko, yoka, ntango Yisalaele bamilengelaki, na minuit,
bakangaki biloko na bango nyonso ya mokili pe bamilengelaki
mpo na kokende.
125 Tika Nzambe átindela biso kolamuka ya ndenge wana.
Tókanga biloko nyonso, pe tómilengela mpo na kokende.
Kobelela ya minuit ezali koya: “Bókende kokutana na Ye.”
Ekozala malamu soki osílá kokanga biloko nyonso. Ekozala
malamu soki otíkálá na eloko moko te ya mokili, oyo ezongisaka
yo na sima, singa ata moko te oyo ekopekisa yo komata. Kanga
bisaka. Tómilengela. Tolingi kokende.
126 Pe boyebi? Bóyoka, bazalaki mpenza sémbo na miso na
Nzambe, na lolenge ete na minuí, Falo akómaki motema likolo,
alobaki: “Bóbima! Bóbima, pe bóbanda kokende. Bózua biloko
na bino nyonso, pe bókende!”
 
NA KONDIMA, MOSE
19
127 Nasepeli mingi mpo ete moto akoki kobika mpenza pene na
Nzambe, na lolenge ete Zabolo ayebi lisusu te eloko ásala na ye.
Ya solo. Bimá! Bandá kokende! Tósá Nzambe!
128 Na kondima, amonaki elaka. Ázala mopakoli ya potopóto, to
te, atambolaki elongo na bato mpamba ya Nkolo. Falo alobaki:
“Bózua biloko na bino nyonso pe bóbima! Nayebi eloko nini
násala na bino te.” Azalaki mpenza sembo na miso ya Nzambe,
na kondima.
129 Kondima ekosala bikamwa, soki bokozala sembo na miso ya
Nzambe. Na kondima, tomonaka Ye.
Ntango na biso esili; ntango eleki.
130 Kasi, na kondima, na ntongo ya lelo, tombola miso. Komona
makambo oyo ezali zonga-zonga na yo te, ya mokili ya lelo
oyo, kasi tala pe mona nde Ye oyo Apésáki elaka. Biblia elobi:
“Tozali komona ete nyonso ebongi be te lelo, kasi tozali komona
nde Yesu.” Bótala Ye, na ntongo ya lelo, pe ba-nzela na bino
ekobongwana.
131 Tógúmba mitó, mwa moke, mpo na kobondela. Nkolo
ábakisa mapamboli na Ye na Nsango oyo.
132 Kanisa na motema na yo sikawa. Otalelaka biloko ya
mokili? Na kondima, omonaka Yesu? Otalelaka koyebana na
yo, lingomba na bino? Lokumu na yo kokokana na mokili? To
omonaka Yesu Oyo, na mawa, Amitiaki na loboko ya mobali
ya Nguya na Likolo, oyo Anyokwamaki lokola martyr, moto
malamu mpo na bato mabe? Okoki te kotómbola miso, mpo na
komona na mosika Nzete wana ya Bomoi? Boye, tika nzete wana
ya zebi pe ya boyebi, pe sálélá Ye.
133 Olingi ete tókanisa yo na libondeli liboso na ngai kobondela?
Tómbola loboko, mpo na bosenga nyonso oyo okoki kozala na
yango. Nzambe ápambola bino. Amoni maboko na bino nyonso.
134 Soki ozali mosumuki, tombola miso pe tala sikawa. Soki
ozalaki kotiola, soki oswánaka pe ozali na makambo ya mike-
mike, ekosala nini? Okokufa moko na mikolo ezali koya. Mokolo
nini oyo boye? Ntango mosusu lelo! Oyebi te. Sima na ngonga
moko, okoki kozala na lífelo, to okoki kozala na Lola. Kasi
osengeli kopona sikawa. Soki eloko moko ezali na bomoi na yo,
oyo ezali malamu te, poná sikawa, na kondima.
135 Okoloba: “Ee, soki nakoki kozongisela ye wana! Soki nakoki
kozongisela oyo wana!” Ata basalaki nini, yo poná Bomoi.
Poná Bomoi.
136 Mpamba te, Yesu alobaki: “Soki na motema na yo olimbisi
moto nyonso mabe na ye te, Tata na yo ya Likolo pe akolimbisa yo
te.” Boye, béléma mpenza na yango. Soki likambo moko ezali na
motema na yo oyo ezali kotelemela moto, mosumuki to mosantu,
likámá ezali ete ókota na móto ya lífelo.
 
20
LILOBA LILOBAMI
137 Sikawa tombola miso. Omoni nini, mongúná na yo? To,
Omoni Mobikisi na yo? Ozali kotala nini na ntongo ya lelo?
138 Soki ozali na bokono, pe monganga na yo alobi ete okoki
kobika te, tombola miso, na ekulusu, epai Azokisamaki mpo na
masumu na biso, na mapipi na Ye, biso tobikisámáki. Kotala
oyo monganga alobi te; ye asalaka na zebi. Kondima esalaka
na mosándá ya Molimo pe ya Nzambe. Tókanisa makambo oyo
sikawa, wana otómboli loboko. Nzambe amoni yango.
Tóbondela.
139 E Nzambe na Seko, na kimia ya kosambela oyo sikawa,
wana Nsango esili koteyama, kotika te ete mimboto ya Liloba
na Yo, Nkolo, ékweya na mabelé ya mabanga. Kotika te ete
Nsango oyo ékweya na esika ya basende, banzúbe, likámá ezali
ete mitungisi ya bomoi oyo (lokola Lota) éboma yango, bongo
na suka, ébwakama. Kasi, E Nzambe na búle, tika ete ékweya
na mabelé malamu mpenza, na mitema oyo etutami. Na oyo ya
ngai pe, Nkolo, mpo biso nyonso tótala na talatála oyo Nzambe
atalaka na yango, mpo tómona Lingomba na Nkolo Yesu, oyo
eboyami, bato oyo baboyami, nzela oyo eboyami, pe tika ete
totambola na nzela oyo ya nkembo.
140 Lokola Mose, ayebaki esika azalaki kokende te. Libota
bayebaki esika bazalaki kokende te. Bayebaki te nzela nini
bálanda. Babandaki bobele kotambola.
141 Pe E Nkolo Nzambe, wana loyembo kitoko oyo ezali kobeta,
na kondima tokoki komona Mboka yango na mosika. Tika ete
ésalema sika-sikawa, ete mibali pe basi oyo bazali awa bákanisa
te makambo mokili ekoloba na bango, to ndenge bakosala. Tika
ete bátelema bobele na molimo na bango, pe bákende.
142 Mose alandaki Pole, pe Ekambaki ye kino na mboka ya elaka.
Ayebaki esika azalaki kokende te, kasi atambolaki bobele kati na
Pole, kino na mboka oyo ezalaki na pole koleka moi.
143 Nkolo, lelo, sala ete bato mingi oyo bazali awa bátambola
kati na Pole ya Makomi pe kati na lisangá ya Molimo Mosantu,
elongo na Lingomba; Lingomba, Mwana ya liboso, babebé ya
sika, oyo bayambi Klisto, pe batóndisami na Molimo Mosantu,
bakambami na Molimo. Tika ete tótambola kati na lisanga oyo,
elongo, zonga-zonga na makambo ya Nzambe; kosalela Ye na
libatisi, na botosi ya liwa, bokundami, pe lisekwa na Ye. Tika
ete tósalela Ye soki Apesi motindo: “Bózela na Yelusaleme kino
bokozua Nguya kouta na Likolo.” Tika ete tósalela Ye na lobiko
kouta na Nzambe, kobondela mpo na babeli. Tika ete tósalela
Ye na elambo, na kobuka lipa, na bosembo na mitema, na
bondeko zonga-zonga na Liloba na Nzambe. Tika ete tósalela
Ye na makambo na Ye nyonso ya Bonzambe, kino ntango Mboka
yango ekomonana. Kokisa yango, Nkolo. Yoka libondeli na biso,
wana totiki nyonso na maboko na Yo sikawa, na Nkombo na
Nkolo Yesu.
 
NA KONDIMA, MOSE
21
144 Sikawa, wana togúmbi mitó, na kimia, malembe, tóyemba
loyembo oyo. Sikawa, tozali nde kosambela. Liteya esili. Moto
moko te ábima. Bófanda mpenza kimia. Tósambela.
145 Liteya ezali kosémbola. Kanisa sikawa makambo oyo osálá,
oyo osengelaki kosala, oyo esálá ete ózala ndenge ozali lelo.
Eloko esali ete ókweisama, lelo, ezali mpo osalaki eloko moko
lobi. Ekozala ndenge nini lobi? Sembola yango lelo, nde okozala
na bonsomi lobi. Omoni? Osengeli kopona. Okosala yango
ndenge nini? “Na kondima, natiki makambo nyonso sikawa.
Natiki sikawa, pe mokolo moko nakokende Kuna.”
Na boboto, moko na mikolo oyo,
Tokokútana na libóngo kitok-…
Sambela Nkolo na molimo na yo sikawa.
Na boboto, moko na mikolo oyo,
Tokokútana
na
Lingomba
oyo
eboyami.
(Mpasi na kotámbola, kasi mokolo moko
tokokútana.)
Epai na Tata na biso na likolo,
Tokopesa libonza na biso ya masanzoli,
Mpo na likabo monene ya bolingo na Ye,
Pe mapamboli oyo ebulisaka ya biso…
Elongo na bato mpamba ya Nkolo, na kondima, naponi.
Na boboto (na bobóto) moko…(moko na
mikolo oyo)
Tokokútana na libóngo kitoko wana; (moko na
mikolo oyo)
Na boboto (na bobóto) moko na mikolo oyo,
Tokokútana na libóngo kitoko wana.
Mboka moko ezali, oyo ezali…
Sambela Ye kaka. Oyo nde kosambela.
…kondima, nazali komona,
Na kondima, naponi.
Oh, Tata azali kozela…
146 Nazali komona bato nyonso ya Nkolo oyo bazali Kuna;
Ndeko George, Ndeko Seward, basantu nyonso.
…biso efandelo Kuna. (Iyo, Nkolo!)
Boboto…
147 Papa na ye, Howard, Edward, baninga nyonso, basantu, oyo
batámbolaki na Nzela yango, kala, eleki ntango molai.
Na boboto (Iyo, Nkolo!) moko na mikolo oyo
(moko na mikolo oyo),
Tokokútana na libóngo kitoko wana.
 
22
LILOBA LILOBAMI
Tokoyemba na libóngo kit-…(E Nzambe!)
Nzembo
kitoko
ya
baoyo
bapambolami,
(Nkembo na Nzambe!)
…mpasi ekozala lisusu te,
Kokimela esili mpo na baoyo bapambolami na
Esika wana ya kopema.
Na boboto, bobóto, moko na…(moko na
mikolo oyo)
Tokokútana na libóngo kit-…

NA KONDIMA, MOSE LIN58-0720M
(By Faith, Moses)
Liteya oyo ya Ndeko William Marrion Branham, eteyamaki liboso na Ngelesa
mokolo mwa lomingo na ntongo, mokolo mwa 20, sanza ya nsambo, na mobu
1958, na Branham Tabernacle, na Jeffersonville, Indiana, U.S.A., ekamatamaki
uta na bande pe ekomamaki na mobimba na yango na Ngelesa. Ndimbola oyo ya
Lingala ekomami pe ekabolami na Voice Of God Recordings.
LINGALA
©2015 VGR, ALL RIGHTS RESERVED
VOICE OF GOD RECORDINGS
P.O. BOX 950, JEFFERSONVILLE, INDIANA 47131 U.S.A.
www.branham.org
 
Liyebisi ya makoki ya mokolo-eloko
Makoki nyonso ekopesama na ndingisa. Búku oyo, ekoki 
kozala imprimé na masíni ya ndako mpo na yo moko to 
kokabama, ofelé, lokola esalelo mpo na kopalanganisa 
Nsango Malamu ya Yesu Klisto. Búku oyo ekoki kotekama 
te, koyíkanisama te, kotiama na site internet te, kobombama 
mpo na kolukaluka te, kolimbolama na nkota mosusu te, to 
kosalela yango mpo na kosenga misolo te, kozanga ndingisa 
ekomami mpenza na Voice Of God Recordings®.
Soki olingi koyeba makambo mosusu to kozua bisalelo mosusu, 
komélá:
Voice of God RecoRdinGs
P.o. Box 950, JeffeRsonVille, indiana 47131 U.s.a.
www.branham.org

