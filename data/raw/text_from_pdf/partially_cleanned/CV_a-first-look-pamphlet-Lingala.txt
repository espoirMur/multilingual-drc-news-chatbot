 
Koboya Ya Bana Mboka:  
Ndimbola Ya Yambo
 
Photo by hamed Saber (creative commonS attribution licenSe) 
 
   Koboya ya bana mboka ezali nini?ll
Koboya ya bana mboka ezali mayele maye makopesaka na moto 
nionso epusa ya kobunda mpo ya bomoi bwa bango, bonsomi mpe 
bosembo, na kosalelaka bokasi te. Bato baye bakoyingela ontei ya 
koboya ya bana mboka ba kosalelaka mayele ndenge na ndenge, 
lokola kokata mosala, koboya kosomba biloko, milulu ya bato ebele 
mpe makambo masusu, mpo bazua ba mbonguana o bomoi bwa 
bato, o politiki mpe o nkita. Soki koboya ya bana mboka ezali na 
nkombo ndenge na ndenge o molongo-kobunda ya bitumba te, 
misala mia semba, mpifo ya bato ebele, kotelemela ya politiki mpe 
kosangisa bana mboka-bokasi bwa yango bozali se ndenge yoko. 
Masanga ma koboya ya bana mboka makozuaka bokasi bwa 
yango soki bato bazui esika o milulu bazali ebele. Soki bato 
basangani mpo ya kotelemela boniokoli, koningisa bosembo boye 
batiaki na bayangeli. Soki motango mwa baboyi momati, ekokoma 
motuya mingi mpo ya koyangela. Soki bato mike bazui mokano 
mwa koboya kotosa, bokonzi bo kumela te : bokonzi bwango 
bosengeli kobonguana to kosila. Ata kutu bayangeli baye bazalaka 
na bibundeli makasi mpe na mbongo ebele bakueyaka sima koboya 
botosi eye esungamaka na bato ebele, ebandaka bongo na manaka 
ma kotia mobulu na bitumba te mpe ya kotelemela bakambi.
 
Uto eleko ya mibu monkama, masanga ya bato ebele basalelaki 
manaka ma kobunda te mpe bakokaki kokweyisa bakambi baye ban-
iokoloko bato, kosukisa basoda baye bakambi bikolo bia bango mpe 
kozalisa bomoi bwa moto, bonsomi mpe democratia o bikolo ebele 
o molongo. Koboya ya bana mboka esalaka mosala makasi mpo ya 
kosukisa apartheid o Africa ya ngele mpe kosukisa ekolo Syria eye 
ekambaka ekolo Liban. Yango nde ebimisaka basi, bomoi bwa bato 
o biloko mpe kopesa ndingisa na ba syndika o America. Koboya ya 
bana mboka esungaka mpo ya kosukisa bapaya baye bakambaka 
ekolo India mpo ezua lipanda o boso bwa ba ngelesa. Koboya ya 
bana mboka ekweyisaka boyangeli bua moto moko o bikolo Filipini, 
Chili, Indonesia, Serbia mpe ekweyisaki koyiba maponami o  
Europa ya Esti. 
“Likambo lya ya motuya,o etumba,ezali ba yeba bino.  
Kobunda o esika ya yo moko,atako moto akomono 
bino, ezali kolekisa ntango ya mpamba. Soki bo 
kobundela,esengeli bato bayeba ntina bo kobundela.”  
 — MKhuseli JacK, leader of the consuMer boyKott  
caMpaign against apartheit in south africa 
 
    Maloba maye mazali na ntina ll
Koboya ya bana mboka to bitumba te ya solo Koboya ya bana 
mboka ezali lolenge lwa kobunda o politiki. Koboya bitumba ya solo 
ezali makambo manso maye mapekisi kosalela bokasi. Ba zuwi esika o 
masanga ma koboya ya bana mboka eye elongaka, ndakisa etumba ya 
bozui lipanda o ekolo India mpe lisanga lya bomoi o America, basale-
laka koboya bitumba ya solo. Kosalela koboya ya bana mboka esengi 
na balingami ba yango koboya bitumba na lolenge nionso, yango nde 
ezali na litomba. O mokili to ndimi, mingi ya bato baboya bitumba 
basalelaka mpenza manaka mango te. Nzoka nde, ba ponoki manaka 
mei mpo ete ezalaka malamu na kosalela. 
Bokonzi : ya moto moko to ya bato mingi? O ntei ya bikolo 
ebele, bokonzi bozalaka se ya moto moko (lolenge 1), elingi koloba 
ete bato niosno bazali na nse ya kosala lokola alingi, mikano mpe 
na lisungi lya bayangeli ba bango mpe masanga masusu. Bokonzi 
bokozalaka ya baye bazali o likolo, ya baye bakambi mpifo mpe map-
inga. Bokonzi ya moto moko ekoki, yoka, 
ko umela sese seko mpe ekoki kobon-
guana na lopete te. Koboya ya bana mboka 
yango esalamaka na lolenge mosusu, oyo 
tokoki kobenga bokonzi bwa baike (lolenge 
elili lya mibale), ontei na yango bakambi 
mpe masanga masusu ma mpifo ba ko 
likia na botosi mpe na lisungi lya bato. Na 
bokonzi bwa bato ebele, bokonzi bo tiaka 
motema likolo lya kondima mpe lisungi lya 
masanga ebele ya bato. Bokonzi bozali na 
makasi, nguya ya ye nde kotia motema na 
basungi baye, yango nde mbano ya lisungi 
ya mangomba mpe ya bato. Na yango, 
masanga ma koboya ya bana mboka ba  
bokonzi
bato ya mboka...
FIg.1
bokonzi
bato ya mboka...
FIg.2
 
kotelemisaka manaka ma bango mpo ya koluka kotia mobulu o 
misala mia leta na ntina te bokonzi bosila mpe bokweya. 
Misala mia koboya mpe misala mia kosala. O mokili, baboyi 
basalaka manaka koleka monkama. Manaka mango ba kosangisa 
mango na biteni mibale. Misala mia koboya mizali mayele maye 
bato bakoboya kosalela maye bazalaka na momesano ya kosala to 
na oyo basengeli kosala. Eteni yango esangisi ndakisa koboya mo-
sala ya basali, koboya kofuta mpako mpe koboya kosomba biloko 
bia kolia. Misala mia kosalela ezali mayele maye bato bakosalela 
maye basalaka te na momesano, Ndakisa milulu, masanga ma bato 
ebele, kozua bisika mpe koboya kotosa bwa bana mboka. Kosalela 
mayele mango na boyebi mpenza bokopusa mbanda abimisa 
misolo mingi mpo ya koluka makambo mabonguama te. Lisanga 
lya lolenge loye ekoki kobotisa likanisi o ntei ya bato ebele mpe ko 
benda bango bazua esika o milulu, pamba te mayele ma kosalela 
mazali ebele: misala miye mizali na makoma to te, ya kobombana 
to ya polele, ya esika yoko to ya bisika mingi.
Bomoko, kotelemisa mwango mpe botosi boa bitumba te.  
Ba ntina ya elonga ya koboya ya bana mboka bizali bomoko, 
kotelemisa mwango mpe botosi bwa bitumba te. Ba kokolisaka 
bomoko na kosangisaka masanga ndenge na ndenge ya bato. 
Moko na moko akoki kozala na bisenga eye ekesani na baninga, 
zinga zinga na mwa motango ya ntina. Kotelemisa mwango mozali 
eteni ya manaka ya kosangisa bato mpe mayele maye ekoyikamaka 
na bosolo mpenza eloko mpe libaku lya misala. Mpo ya yango to 
sengeli mpe koyeba liboso makama mpe ko kolengele ba mwango 
misusu mpo ya kosunga lisusu. Etumba(Mobulu) ekokutola bato 
o milulu, kondimama ya lingomba, kolembisa baye basungi bino 
o molongo mpe bozangi makoki ya kokueyisa botosi bwa baye 
basungaka bakambi. Yango wana botosi boa bitumba te etindaka 
kopono manaka malongobani eye bakosalela.
 
   Mituna zomiii
q	Lolenge kani bakambi ba nguya bakoki kokweyisama  
na bato, na lisungi lya koboya ya bana mboka? 
Mokambi moko te azuaka bokasi na ye moko. Bakambi bakozuaka 
nguya o ndembe eye ba sungami na bifuku na bifuku ya bato o 
ntei ya ekolo. Mpo ete mokambi akoba na koyangela, ba pulusu, 
ba soda, ba zuzi mpe basali basengeli basala mosala mwa bango. O 
ekolo nionso, bato basengeli kokende mosala mokolo na mokolo, 
kofuta mpako mpe mbongo ya ndako, mpe kosomba biloko bia 
kolia o ba magazini biye bikosungaka leta to biye apesi nzela ba 
teke. Baye bakosalaka o ntei ya posti mpe ya bokumbi, bakisa ba 
panzi sango mpe basali ba leta, basengeli kokoba o misala mia 
bango. Oyo ezali mwa ba ndakisa ya biteni bya bato baye bakambi 
basengeli na lisungi lya bango mpo ya kotambuisa misala.
Lokola bayebi bosolo bona, bayangeli milulu mia koboya ya 
bana mboka ba kotelemisa manaka mpo ya koningisa lisungi eye 
biteni ya makasi ya bato bakopesaka mpe kokomisa makambo 
mazala se bongo. Bosangemi boa bato ebele baye bakolakisa 
koboya kotosa boa bango ekoki kokitisa botosi boa bakambi, 
epusi soko bokonzi ekosalela kobundisa baye bakosalela makoki 
ma bango. Kokotisa mobulu o milongo mia leta, masanga ma 
koboya makoki komatisa motuya mwa mosolo mpo ya bakambi-
kino balandi ba leta bakomituna mpo ya maye ma koya lobi. Soko 
botosi bosili, kobundisa bato e kokoma mpasi mpo esalema.
w	Koboya ya bana mboka ekobandaka ndenge nini? 
Milulu ebele ya koboya ya bana mboka ekobandaka yambo ko-
pesa mateya na bato nionso. Kopono mayele ma bino moko mpe 
maye mazali na makama mingi te mpe ya koyangela bato mpe 
kotelemisa bomoko zinga zinga na ba ntina ya mibale makoki 
 
kozala na litomba. Ndakisa, yambo ete gandhi a banda molulu 
moa koboya ya bana mboka o ekolo India, alekisaki ba sanza 
ebele kosololaka na bato nionso mpo ya koyeba maye makose-
pelisa bango, elikia ya bango mpe maye bazali kobanga. Ayebaki 
bongo lolenge kani akoki kozua mpe kosala na bango. Mpe a 
pusaki bato komipesa na “mosala moa kotonga”-masanga ma 
bana mboka basungaki baye banso bazalaki lisusu na elikia te na 
kolikia bobele na bango moko.
Soki milulu mipesi makoki ma kosalela manaka ma solo ma-
koboya, bakoki se o ndembe ena kobanda koyangela milulu zinga 
zinga na makambo maye ekosalema o esika yoko mpe ekoki kozua 
elonga malamu epayi ya bato ebele. Ndakisa, bayangeli ba lisanga 
Solidarite, o ekolo Polonia, ba bandaki naino na koboya mosala o 
copani eye esalaka ba masuwa. O ndembe eye sendica ya yambo 
esalamaka, yango esepelisaki bana mboka o ekolo mobimba. 
Wapi nde kobanda lya lingoba Solidarite. Lolenge yoko o America, 
sima ya “sit-in”mpe koboya kosomba esilisaki bokabuani ya mposo 
ya nzoto o moa bingumba ya Ngele, lingomba mei ezuaki ntomb-
wa mpe bato ba ndimaki mpe ba sungaki bango.
e	Lolenge kani na koki koyangela milulu?
Bayangeli ba mwango mia manaka na lingomba basengeli koyeba 
ntina , bokasi, bozangi bokasi mpe makoki ma yango mpe baye 
batelemeli bango, bakisa koyeba lisungi liye songolo to pakala mpe 
baye ba libanda bakoki komemela bango. Soki lingomba asilisi 
kotelemisa manaka maye bakosala na bokuse, na kati kati to na 
bolai mpe kotelemisa mpenza mwango ya maye mazali koleka, 
soki lingomba liponi kokela milulu lokola mayele ya solo, ezali 
na makoki ebele eye ekoki kosunga lolenge eloko ekomonana o 
tekniki mpe mayele maye makopesa elonga.
r	Soko milulu te tokoki kosala nini?
Bato balobaka milulu mizali mosala mwa solo ya mangomba ya ko-
boya ya bana mboka. Kasi , milulu mizali se moa mayele eye ezali 
 
na makoki mia batelemeli. Manaka soki nkama ibale mayebani. 
Koboya kosomba bizali ndenge na ndenge(politiki, ya bato, biloko 
ya kolia) ;koboya mosala ;etamboli ya mombembe ;koboya kofuta 
mbongo ya ndako, ba mpako ; Kokoma mokanda na ba sinature 
;koboya kotosa ya bana mboka ; kokamba esika ;kokanga nzela 
na bato ;kotelemisa governema mosusu, ntala moa manaka ma 
koboya ya bana mboka.
Koyeba kopono manaka maye bokosalela epesameli na lingom-
ba moko moko kotala maye mazali koleka, makoki maye bazali 
na yango mpe ntina bo kobundela. Soki lingomba ezali nanu na 
makasi te, esengeli na ye kopono manaka maye mazali na biteni 
ebele te to epalangani bisika ebele, lokola koboya kosomba to mo-
kanda moa mayebisi eye ezali na bilembo, lolenge lona e kosala ete 
lingomba eyebena mpe ekolisa makoki ma yango, mpe koyebisa 
malamu ntina to ko bulunginia mbanda. Soki lingomba likoli mpe 
liye makasi, esengeli malamu koyangela milulu esika yoko, lokola 
kosangisa bato ebele, lifili, milulu mia koboya, to koboya ya bana 
mboka ya bato ebele.
To sengeli to yeba ete soki milulu mizali manaka maye mayeba-
na mingi na baye balingi koyingela o koboya ya bana mboka, bizali 
 
yango moko te to nzela se wana. Kotala maye mazali koleka, may-
ele ebele makoki kopesa mbano elamu koleka to ekobimisa mosolo 
mingi te mpo ya lingomba. Koyeba maye bo kosalela mpe kokan-
isa ya mayele bizali na motuya koleka o ndembe eye bokopono 
manaka maye bo kosalela.
t	Bongo, soki lingomba lizali na mokambi ya nguya te? 
Mangomba ebele o molongo basalelaka koboya ya bana mboka 
bazalaka na mokambi ya nguya te. Lingomba lya esongo na apart-
heid o Africa ya Ngele asalaki mosala kitoko nzoka nde mokambi 
wa yango azalaka o boloko, azalaka komonono na lingomba te. 
Kozala kitoko to koyeba koloba, ekoki te ; oyo esengeli ezali nde 
makoki ya koyeba koyoka mpe komonisa bayangeni banso o ntei 
lya lingomba, kososolo motuya mpe makama mia misala moko 
na moko, mpe kokabola mokano na ba kambi ba lingomba. Kotia 
elikia se na mokambi ya nguya ezali na makama. Ekoki kokomela 
ete ba zua ye lisusu na bakambi mpo asala na bango, to mpe ba 
kanga ye. Mangomba maye efanda mpe ezali na bato esalemaka na 
lolenge soki bakambi bakangemi, basusu ba kokitana.
 
y	Ebongo soki koboya ya bana mboka ekoki  
kosimba te o ekolo ya ngai?
Koboya ya bana mboka ekoki kolonga tango inso te, kasi esale-
maka o ntei ya bikolo ebele epai wapi ba « nganga mayele » mpe 
bato basusu balobaka ete ekoki ko simba te. Ndakisa, Augusto Pi-
nochet apesaki mitindo ya bokonzi ya moto moko. Baike batiaki 
ntembe ete bokonzi boa ye bokokaki kokweya na koboya ya bana 
mboka te. Ndzoka nde, yango esalemaka. Moto te andimaka 
Slobodan Milosevic, moyangeli ya nko, o ekolo Serbia, ye oyo 
babengaki”mobomi ngombe” ya Balkan”, balongola ye o nsima 
ya manaka ya bitumba te. Nzokande, tango Milosevic atindaki 
ba soda mpe ba pulusu baye kobeta beta nkoto na nkoto ya bai 
milulu baye bazalaki kotinda ye alongwa o mobu 2000, ba mbulu 
mbulu baboyaki kotosa mitindo, na kotalaka ebele na bana 
mboka. Milosevic amonaki likambo mosusu ya kosala ezalaki te 
bobele se kotika bokonzi.
Soki bo kobete tembe koboya ya bana mboka ekoki kosalema epai 
na bino, bokanisa na makoki masusu: kobongola politiki o ntei;kozua 
esika o maponami; kofunda o ba zuzi; kolobana to kosolola na 
mbanda; kosenga lisungi na mangomba masusu o molongo;to kotom-
boka ya mandoki. Ba nzela wana esi esalamaka na bisika misusu o 
molongo. Ya solo koboya ya bana mboka ekoki kolonga, kasi ezali mpe 
na epusa po ba nzela wana ekoka kolonga te.
Yango ezali nde lingomba ya baye batelemeli to batomboki 
koyeba kopona manaka maye makoki kopesa libaku lilamu ya 
kobenda balingami ebele, koboya kondima mbanda, komikebisa 
to ko kweyisa boniokoli epai ya baye ba kosungaka bokonzi. Ma-
sanga maike basosoloki malamu ba nzela wana mpe ba ponaki 
koboya ya bana mboka. Basusu ba ponaki koboya ya bana mboka 
nzela se moko na manaka ma kala ya mbongwana o politiki, lokolo 
maponami bisambiselo, kolobana mpe kobongola o ntei.
 
u	Bongo soki mbanda na ngai asaleli bitumba? 
Esengeli na bino koyeba ti , suka suka mbanda a kobundisa bino. 
Yango esalamaka se bongo. Soki mbanda abundisi bino, elingi 
koloba lingomba likufi. Mangomba ma bolobani ba kotelemelaka 
minioko na ba ndenge mingi mpo ba koka kokweyisa mabe mana 
manso mazongela baye bakoniokolo bino.
Mpo ya komikebisa to kokweyisa bokasi bwa minioko, man-
gomba ma koboya ya bana mboka ba koki kosalela manaka maye 
bakoki kobundisa te. Ndakisa, milulu ma koboya kosomba epai 
wapi basombi ba kokila biloko bisusu ezali mpasi mpo batelemela 
yango , mpamba te manaka mango makosalemaka bipai binso 
mpe ezali mpasi mpo ya bakonzi koyeba ba nani bazali o milulu. 
Soki milulu ya bato ebele mpe manaka masusu ya polele to ya 
esika yoko ebundisami, manaka masusu ma kotelemela o politiki 
to manaka ya bisika binso mpe eye bato ba kosangana te ndakisa 
koboya kofuta mpako, to koboya mosala , bikoki kozala ba nzela 
malamu mpo ya lingomba.
Mangomba ma koboya ya bana mboka makoki mpe kosalela 
manaka ma sika maye ma kobalola minioko mizongela baye ba 
bandaki miango. Ndakisa, kosalela ba jolona mpo ya kolakisa bilili 
mpe kopesa mayebisi mpo ya kolakisa polele bizaleli mabe ma 
minioko ekoki kobongola makambo mpo ya mbanda-O bikolo ba 
bampaya mpe bakokata misolo. Minioko minso te eko zongelaka 
baye basaleli yango, kasi ekoki kokata bosungi eye bazalaki na 
buango o ti ya ekolo to o molongo.
O ba ndakisa ebele ya koboya ya bana mboka , epusi bongo o 
ekolo Filipini o mobu 1986, o ekolo Chili o mobu 1988, o ekolo 
Serbia o mobu 2000 mpe o ekolo Ukrainia o mobu 2004, to 
monaka ba soda mpe ba pulusu kotika milongo mia mapinga 
mpe kosangana na bana mboka , na mbala moko bakweyisaki to 
balongolaki makoki maye bakonzi bazalaka koniokolo bato. Ezaleli 
wana ezalaka ba mbano ya bokasi bua mangomba ma bolobani 
baye basalaka nionso mpo ya kolongola lisungi lya mapinga na 
bakambi ekolo.
 
i	Soko mbanda na ngai a boyi kondima? 
Mpo ya kolonga, esengeli te bakambi baye bakoniokolo bato ban-
dima. Kasi bokoki kosala nionso mpo baye bakosunga bokonzi 
bakoma esika moko na bino.
Bosengeli kobosana te, koboya ya bana mboka ezali na nguya 
mpenza pamba te ekobongolaka makanisi mpe bizaleli bya bato 
soki nkoto, to ba nkoto na ba nkoto baye bazalaki kosunga 
bokonzi na ndenge nionso. Soki baye basungaka mbanda na bino 
ba lembi, ezali lisusu na ntina te ete a ndima to a boya. Bokonzi 
bwa ye bosili kino akoyaka kososolo ete azali lisusu na makoki ma 
kokamba etumba te, yango e kopusa ye a kata likambo mpo 
mbongwana eyingela.
Ndakisa, koboya kosomba biloko o mobu 1985 na lingomba 
esongo na apartheid o bitalaka bia bakuli ba mindele o engumba 
Port Elisabeth o Africa ya Ngele yango ememaki ma bomi ebele 
ntala ntina ba kuli ba pusaki bakambi kobongola politiki ya bango. 
Bakuli bandimaki bango mei masengi ma bailingomba. Bango 
basosolaki ti ezalaki malamu mingi kondima masengi ma ba 
lingomba mpe baboyaki kosunga minioko ma governema.
o	Ekumela. Soko tokoki lisusu kozela te? 
Koboya ya bana mboka ekoki mpe ekumela te mpo endimama. 
Atako lingomba lya ekolo Polonia(Solidarite) esalaka mibu 10 
yambo ezua bokonzi ; o ekolo Filipini ba mbanda ya politiki 
“Likambo lya mpasi ezali ya koboya ya bana mboka,ezali bakoso-
soloko malamu te esengeli kotiya botosi,kolakisa bato,kotelemisa 
mwango,kobenda bato…Kosala nionso mpo ya kokela lingomba 
ya solo mpenza. Yango ekosalemaka na mpuasa te. Esengeli 
nionso esalema na mayele.” —JaMes lawson
 
basalaki kaka mwa mibu mpo ya kobengana Ferdinand Marcos. 
Nkonzo ya lingomba ya bolobani etalaka ntango eye ekoleka te, 
kasi bobele se lolenge loye manaka makosalema kati na bomoko 
mpe na mayele.
1)	Boni boni tokoki kolonga? 
Bo kokolisa libaku malamu soki lingomba lya bino to o milulu 
bokosalela bomoko o ntei ya bato ebele, kotelemisa mwango mwa 
solo mpe botosi bwa bitumba te.
Bomoko bozali eloko lya yambo mpo mangomba ma bolobani 
ma kokomaka na bokasi o ndenge oyo ba komonisa makanisi 
mpe kosala mpo ya ndambo enene ya bato. Bo bosana te ete 
koyingela o lingomba ezalaka mposa ya moto ye moko. Bato 
bayingelaka o lingomba mpe bakozuaka makama mpo ete ba 
kolikia na lingomba. Soki bomoko bozangi o lingomba to soki 
ntina elimbolami malamu te, bato ba kolanda lisusu lingomba te. 
Mpo na nionso, mangomba ma bolobani elongaka soko basangisi 
mibali mpe basi, bana, bakolo, babange, basambeli, ba ndinga 
nionso, bayekoli, basali, banganga mayele, bakuli mpe bato 
bongo na bongo.
Kotelemisa mwango ezali na ntina mpo ete koboya ya bana 
mboka ezali etumba kati lingomba songolo esongo na mbanda. 
Koyangela mpe manaka mazali na ntina mpo ya kosangisa mpe 
kolakisa bokasi banso lingomba esangisi. Baye bakambi lingomba 
basengeli bazua mikano mingi ya bwania mpe ya mayele, epusi 
bongo mpo ya kobenda bato, mpe basala Malamu, koyeba kosale-
la botau bwa mbanda, mpe kotelemisa manaka maye makosilisa 
“Tala ntina minioko epesaka ba mbano eye bazalaki kozela te.  
Yango ezali lokola mobeko mwa misato mwa Newton : obuaki 
bazongiseli yo. Soki bozali kosala nionso mpo ete minioko 
mimata,kotelemela ekomata belokola.”  — ivan Marovic
 
mayele ma mbanda. Mikano ma solo ma kozuamaka na mpuasa 
te. Mpo ya kotelemisa mwango, mayele mabale masengelami. 
Yambo, batelemisi manaka ma lingomba basengeli koyeba malamu 
maye mazali kosalema o politiki, o nkita mpe o ntei ya bato mpo 
lingomba mei ezala kobika se wana, mpe koyeba ba mposa mpe 
maye bato bazali kozela esalema na biteni biteni. Mpo ya ibale, 
batelemisi manaka ma lingomba basengeli koyeba lolenge kani lin-
gomba lya bolobani e kotambola , mayèlè mango makozuamaka na 
bokasi bwa moto ye moko, to na ba buku, ba filimi mpe o internet, 
to kosolola na baye bazali na mayele koleka maye matali koboya ya 
bana mboka mpe o politiki.
Botosi bwa bitumba te ezali na litomba mpo ti soki ba lin-
gomba baluki bitumba ekobebisa bokasi lwa lingomba mpe, na 
momesano, ekotinda mpe ekolongisa minioko. Na yango, soki lin-
gomba e mipesi na bitumba, bato ba kobenda nzoto mpo balingi 
bongo te. Mpe soki lingomba ebundisi ba pulusu mpe ba soda, 
ekokoma mpasi mingi kobenda baye basungaka bokonzi, mpe 
soki o ntei ya bango basusu bazalaki kosunga lingomba lya bino 
bakotika. O ntei ya lingomba eye ekosalela manaka ma bolobani, 
ntina ya lingomba –bonsomi, bomoi bwa bato, bosembo-endima-
maka na banso. Na yango , mosala mwa lingomba, mozali kosenga 
bopikiliki mpe komipesa ya bato banso, ekoki koluka lisungi epai 
ya ba bokonzi, lokola mpe epai ya baye bakoluka bokonzi bosila.
 
www.civilresistance.net
www.nonviolent-conflict.org

