Alexis Thambwe Mwamba ya FCC alongi maponami ya mokambi ya Sénat liboso ya Modeste Bahati ya AFDC-A. 
 Alexis Thambwe Mwamba ya Front commun pour le Congo (FCC), lingomba ya mokonzi ya kala ya Congo démocratique Joseph Kabila, alongi maponami ya mokambi ya Sénat liboso ya Modeste Bahati Lukwebo ya AFDC-A.
Thambwe Mwamba azuwi bilembo 65 ya ba sénateurs. Bahati Lukwebo nde, 43.
Baponi (ba sénateurs) bazalaki 108.
Bureau mobimba
Samy Badibanga nde aponami lokola vice-président ya yambo liboso ya Evariste Boshab ya FCC. Bandibanga azuwi bilembo 60.
Nsima na ye, lokola vice-président ya mibale, ezali bongo na John Tibasima ya lingomba AAB (FCC) oyo azuwi bilembo 63 liboso ya Michel Kanyimbu, indépendant, na bilembo 44.
Na ebonga ya questeur, Eric Rubuye nde alongi. Azuwi bilembo 80.
Questeur ezali bango Rolly Lelo Nzazi. Esengelaki kobandela maponami mpo akabolaki bilembo 44 na tour ya yambo na Jean Pierre Zagbalafio Angala.
Mpo etali rapporteur (molobeli ya Sénat), Prince Kaunda ya FCC alongi na bilembo 78 liboso ya Jean-Philibert Mabaya ya Lamuka (bilembo 29).
Nzonkande Marie-Josée Kamitatu Sona ya Lamuka, ye nde azuwi kiti ya rapporteur adjointe na bilembo 56.