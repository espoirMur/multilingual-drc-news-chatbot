Lambert Mende, moko na Bayi FCC, asololi mardi na a Palais de la nation na président Félix Tshisekedi mpo etali Union sacrée, majorité ya sika mokonzi mboka azali kokela. 
 "Lisanga na ngai nde CCU (Convetion des Congolais unis). CCU ezali na FCC. Lisanga (na nga) likosangana kala mingi te mpo na kotala nzela nini tokokende, kolanda botamboli bwa makambo mikolo miye. Président ayebisi ete Union sacrée ezali lingomba (liboke) kasi lisanga lya politiki te. CCU nde ekozwa mokano," elobaki M. Mende na bapanzi sango sima na bokutani bwango.
M. Mende, mokeli mibeko aponama na Sankuru, azalaki na bokutani bwango na mosungi na ye Thierry Monsenepwo.
Présidence elobi ete M. Mende nde asengaki kokutana na mokonzi ya mboka.
M. Mende atiami bomoko ya compagnie maritime ya RDC na président Tshisekedi.