Ba ntoma to ba députés ya Assemblée provinciale ya etuka ya Kongo central baponi o’mokolo ya mibale mokano ya koboya ete misala ya bosembo milandela gouverneur Atou Matubuana mpo na likambo ya bilili ya bolumbu ya mokambi ya mibale, Justin Luemba. 
 Ba ntoma tuku mibale na moko nde baponi mpo na mokano mwango. Nzonkandei 40 nde bazalaki na milulu yango.
Zomi na libwa, bango balingaki ete M. Matubuana alandelama. Kasi bazalaki moke.
Na bilili byango bitambolaki na ba réseaux sociaux, Mimie Muyita, moko na basungi ya mokambi ya Kongo central afundaki mokambi ya mibale ya etuka, Justin Luemba oyo azalaki botaka, na koluka kozwa ye na makasi.
Bakambi ya Kongo central mpe Mimie Muyita babengamaki na Kinshasa mikolo mileki mpe bayanolaki na misala ya bosembo Bapesamelaki ndingisa ya kozonga na etuka na bango. nsima na yango
FCC (Front commun mpo na Congo), lingomba na bakambi ya babale baye ya Kongo central, esakolaki ete elongoli motema epayi na bango.