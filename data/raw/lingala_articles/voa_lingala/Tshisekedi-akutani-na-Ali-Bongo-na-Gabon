Président Félix Tshisekedi ya Congo démocratique akutani na mokokani wa ye ya Gabon, Ali Bongo, na Libreville. 
 Ezali mbala ya yambo ete bakonzi babale baye bakutana wuta M. Tshisekedi akota na bokonzi le 20 janvier 2019.
Na bokomi na ye na Gabon, M. Tshisekedi ayambamaki na libanda ya mpepo Léon Mba na limpinga likambamaki na Premier ministre Julien Nkoghe Bekale, eyebisi baye ya présidence ya RDC.
Nsima na Gabon, M. Tshisekedi akokende na Malabo, na Guinée équatoriale.