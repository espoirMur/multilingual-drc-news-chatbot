Professeur Pascal Lissouba akokundama lundi 31 août na Paris, kasi mpo na mwa ntango yambo na bozongisami ya nzoto na ye na mboka na Congo-Brazzaville, elobi libota lya lye. 
 Mokonzi ya kala ya Congo-Brazzaville (1992-1997) akufaki le 24 août na mibu 88, na ndako na ye Perpignan, na France.
Azalaki na bokono bowumeli.
Mercredi, molobeli ya mbulamatari ya Congo-Brazzaville, Thierry Moungalla ayebisaki ete mbulamatari ekozela libota lya ye koloba ntango elingi nzoto na ye ezongisima.
Mbulamatari elaki kosunga mpo na yango.
Ndenge moko mpe mpo na Joachim Yhombi-Opango, mokonzi mosusu ya kala ya Congo-Brazzaville (1977-1999), oyo akufaki mpe lokola na France, le 31 mars na mibu 81.
Thierry Moungalla alobaki ete miiko miike misengeli kozwama mpe kolandela mpo na bozongisi nzoto ya nkondo Joachim Yhombi-Opango mpo akufaki na COVID19.