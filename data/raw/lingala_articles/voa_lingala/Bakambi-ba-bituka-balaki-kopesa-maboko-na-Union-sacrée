Bakambi ba bituka 26 balaki kopesa maboko na politiki ya sika ya mokonzi ya mboka Félix Tshisekedi azali kosala na Union sacrée. 
 Basukisaki mardi likita lya bango ya mbala sambo na Kinshasa na bopengisami ya M. Tshisekedi.
"Bakambi ya bituka bo’ balakisi elongi ya tata mokonzi na bituka, balingi kopesa yo elaka ya kopesa yo maboko na ntina ya kosala ete malako ma yo makokisamaka ntango inso mpe malandamaka na moko na moko," elobi mokanda ya lisakoli bakambi ba bikolo bapesi président Tshisekedi.
"Tozali kopesa maboko na boyikisi mpiko na makasi ya lisanga lya mboka mpe makasi ya kotombola ekolo mawuti na mokonzi ya mboka oyo azali kolakisa nzela, mbongwana mpe botongi mpe bomatisami ya ekolo," ekomi bango.
Bakambi ba bituka bazalaki mingi koleka ya FCC ya mokonzi ya kala Joseph Kabila.
Kasi M. Tshisekedi asukisi boyokani kati na CACH ya ye, na FCC mpo mboka ezalaki kotambola te na matata mingi kati na bango.
Mingi kati na bango basi basakolaki bokoti na bango na Union sacrée.