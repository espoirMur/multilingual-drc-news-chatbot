Président Félix Tshisekedi akomi na Abuja, engumba mokonzi ya Nigeria, epayi wapi akozala na Forum ya entrepreunariat 2019. 
 Mokokani wa ye Nigeria, président Muhammadu Buhari atiki Lagos, engumba mokonzi ya nkita ya ekolo na ye, mpe akomi ye mpe lokola na Abuja mpo na kokutana na bapaya na ye, eyebisi présidence ya Congo démocratique.
Bakonzi ya bikolo misusu lokala Paul Kagame ya Rwanda mpe Macky Sall ya Sénégal bango mpe bazelami na bokutani boye.
Bilenge bakelaka misala (jeunes entrepreneurs) ya bikolo ya Afrika nde bakutani na Forum oyo.
Bokutani yango bosalami na Fondation Elumelu. Bokosuka o'mokolo ya mposo.