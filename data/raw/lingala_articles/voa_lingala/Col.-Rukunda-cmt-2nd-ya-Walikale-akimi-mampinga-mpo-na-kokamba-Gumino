FARDC endimi ete colonel Michel Rukunda, cmt 2nd ya secteur Walikale, akimi mapinga ya ekolo Congo démocratique mpo na kokende kakamba na milice Gumino. 
 Colonel "Rukunda akomi banda sik’oyo lokola monguna ya RDC," ekomi FARDC na compte Twitter na yango.
"Colonel Michel Rukunda… akoti zamba esika wapi azwi ntango mosusu bokambi ya lingomba ya bayike na nkombo ya Ngumino," eyebisi mampinga ya RDC.
Ngumino to Gumino ezali lisanga ya basimba minduki baye baloba ete babundaka mpo na ba Banyamulenge.