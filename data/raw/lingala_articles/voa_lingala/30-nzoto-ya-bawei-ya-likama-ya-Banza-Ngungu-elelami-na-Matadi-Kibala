Milulu ya kolela bato tuku misato bakufaki na likama na Kongo central misalami na Matadi Kibala, na Kinshasa. 
 Nzoto tuku misato ebimisami na ndako ya malili mpe etiyami na esika ya matanda na Matadi Kibala.
Mbulamatari ya mboka mpe bakonzi ya Kinshasa bakambi milulu myango.
Lobi mokolo ya mitano nde bakundami.
Mbulamatari ezwaki mokumba ya matanga mpe misolo misengeli mpo bato baye bazokaki na likama lina.