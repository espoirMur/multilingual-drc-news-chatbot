Mibu zomi na libwa mikoki wuto nkondo Laurent-Désiré Kabila mokonzi ya kala ya ekolo Congo démocratique akufaki na kiti ya bokonzi na Kinshasa. 
 Milulu miike misalami na Kinshasa mpe bisika misusu mpo na kokundola mokonzi oyo alakaka koteka ekolo ya Congo soki moke te.
Bayike ya PPRD (Parti du peuple pour la reconstruction et la démocratie) mpe ya FCC (Front commun pour le Congo) bazalaki na misa na cathédrale Notre Dame ya Lingwala, na Kinshasa, elongo na Olive Lembe, molongani ya Joseph Kabila, mwana ya nkondo L.D. Kabila mpe mokonzi akitanaki na ye yambo na kolongwa nsima ya maponami ya décembre 2019.
L.D. Kabila akomaki na bokonzi na 1998 nsima na bitumba na AFDL (Alliance des forces pour la démocratie et le libération) esalaki na lisungi ya Rwanda mpe Ouganda, na mampinga ya mokonzi ya kala Joseph Mobutu Sese Seko.
Moko na bakengeli baye, na nkombo ya Rachidi Kasereka nde abetaki ye masasi mpe abomaki ye, kolanda bosambisami bosalemaki nsima na liwa.
Col. Eddy Kapend, mokonzi ya ndako ya misala ya L.D. Kabila abetaki masasi na M. Rashidi mpe abomaki ye na nkanda.