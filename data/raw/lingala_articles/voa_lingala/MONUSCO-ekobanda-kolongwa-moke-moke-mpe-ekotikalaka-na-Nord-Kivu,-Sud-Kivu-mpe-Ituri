Misala mya ONU na Ekolo Congo démocratique to MONUSCO ekobanda kotika mboka eye mikolo mikoya kasi malembe malembe, elobi kalaka mokonzi ya ONU. 
 Mabongisi ma bolongwi bwa MONUSCO makomami na rapport moko motimamaki le 19 octobre eleki.
MONUSCO ezali na RDC wuto koleka mibu tuku mibale.
Esalelaka misolo pene na milliards moko mobu nyonso mpe ezali lelo na basoda pene na nkoto zomi na mitano.
Myango mya kolongwa myango milobi ete MONUSCO ekomiyikisa makasi na bisika misato, koloba Nord-Kivu, Sud-Kivu mpe Ituri na moneyele mpe nord-est ya RDC epayi wapi ekosunga kotanga ba camps.
Mbulamatari endimi ete MONUSCO elongwa na bituka bya Kasaï.
Kasi motango ya basoda na ya MONUSCO mokokita na Tanganyika esika wapi mwa mobulu mozali.