Ministre ya Défense (Secrétaire ya Défense lokola abenagamaka na Etats-Unis) aboyi ete mampinga makita na bikunga minene, lokola président Donald Trump asengaki, mpo na kopekisa botamboli ya bituluku na bato bazali kotelemela bobobami ya George Floyd mposo mibale moleki. 
 Secrétaire ya Défense Mark Esper oyo azali mokambi ya Pentagone, asakoli mokano mwa ye, ntango bato baiike bazali komibongisa mpo na kokoba kotambola lokola bazali kosala wuto koleka mposo moko mpo na kotelemela liwa ya George Floyd.
George Floyd azali mobali ya mposo mohindo oyo ba policiers babomaki mposo moleki na kovandela ye na nkingo ntango balinagki kokanga ye.
"Nandimi te kozwa mokano mpo na mobulu (état d’insurrection)." elobi M. Esper.
Kosakola mokano mpo na mobulu na mboka ekopesa na président Trump ndingisa ya kotia ba soda, ba réversistes te kasi ba oyo bazali na mosala bisika bana mboka bazali.
Mikolo mabile mileki président Trump alakaki tokia mampinga mpo na kosukisa mobulu kasi mokano na ye esengeli eleka na bitapi mingi lokola bosakoli ya "état ya inssuréction" mpe yango endimama na Congrès.
Mobulu mokabaki na ba état mingi mercredi ata couvre-feu etiyami na bisika mingi.