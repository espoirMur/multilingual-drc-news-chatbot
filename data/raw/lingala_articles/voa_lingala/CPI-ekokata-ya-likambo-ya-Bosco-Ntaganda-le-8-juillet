Bokatami ya likambo ya Bosco Ntaganda, motomboki ya kala na Congo décocratique, bokosalama le 8 juillet, eyebisi CPI, Cour pénale internationale. 
 Kolanda liyebisi ya misala miye ya bosembo ya molongo, Bosco Ntaganda akoki kotikama to mpe kokweyisma na likambo.
M. Ntaganda oyo azali lelo na mibu tuku minei na mitano akangemaki mpe atiyamaki na boloko na Haye, na Pays-Bas, na 2013. Afundama mpo na kopunza, koyiba mpe kozuwa basi na makasi ya babundi na ye ya CNDP (Congrès national pour la défense du peuple). Yango ezali mbeba zomi na misatu miyebani lokola crimes de guerre mpe crimes contre l’humanité.
Akomaki général nsima na bitumba biye ya Ituri. Koleka bato nkoto tuku sambo bakufaki na bitumba biye kati na na 1999 ti 2003.
Kasi Ntaganda azalaki général ya mampinga ya Rwanda FPR kati na 2007 na 2012.