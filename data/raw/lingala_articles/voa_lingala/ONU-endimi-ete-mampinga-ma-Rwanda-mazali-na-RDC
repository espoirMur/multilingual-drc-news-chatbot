Mampinga ma Rwanda mazali na mabele ma Ekolo Congo démocratique, eyebisi Groupe d’experts, lisanga lya banganga ya boyebi ya ONU balandelaka embargo to bopekisi bwa minduki. 
 Ba experts ya ONU bayebisi na rapports babimisa le 23 décembre ete mampinga ma Rwanda (FDR) basalaki misala mya biutmba na monyele ya RDC.
Bapameli bakonzi ya Rwanda mpe ya RDC na kozanga koyebisi ONU eye ezali na basoda koleka 16.000 na misala mya MONUSCO na mabele ma Congo.
Bayi ONU balobi bamoni na bilili bya likolo mpe ya nse mapinga ma Rwanda masalaka misala na mabele ma RDC na 2019 mpe 2020, ata na sanza ya zomi (octobre) 2020, na Nord-Kivu.
Rapport ya ba experts yango elobi e 2 octobre ba FDR bakotaki na minduki minene (18 mitrailleuses) mpe ba lance-roquettes minei na ngomba ya Rungomba, na territoire ya Rutshuru, na Nord-Kivu.
Na avril Bilili bimonisi solo colonel Claude Rusimbi kokamba lipinga lya basoda zomi na basatu.
Mokamb, b ya mampinga ma RDC (FARDC) alobelaki mpe bozali ya mampinga ya Rwanda na avril 2020.
Basoda baye bamonani na sanza ya octobre eleki. ONU epameli boyoka ya polele te bozali kati na bakanzi ba Rwanda na Rwanda na likambo liye.