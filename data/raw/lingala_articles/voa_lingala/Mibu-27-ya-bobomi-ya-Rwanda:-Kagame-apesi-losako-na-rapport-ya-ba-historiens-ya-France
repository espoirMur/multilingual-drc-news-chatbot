Rwanda ezali kokonisa lelo mibu tuku mibale na sambo ya bobandi ya bobomi bonene to génocide na mabele ma yango. 
 Président Paul Kagame alobi ete rapport ba histoiriens ya France babimisaki le 26 mars eleki mpo na bobomi bwango balakisi bolingi bwa bakambi ya France na kopusa na boluki koyeba maye malekaki.
Mokonzi ya Rwanda alobaki yago na milulu misalamaki mpo na bobomani bosalamaka wuto avril 1994.
Pene na bato 800.000 bakufaki na bobomami bwango. BaTutsi lokola na baHutu.
Rapport yango elobi ete France ezali na mokumba mpo bakonzi bayango bayebaki été bobomi bozali kobongisama kasi bakangaki miso ata batindaki basoda ba yango nsima.
Boyokani bazalaki kati na président ya France ya kala François Mitterand na mokonzi ya kala ya Rwanda Juvénal Habyarimana nde epamalamaki na rapport yango.
France endimi kofungola sika mikanda ebomba mpo na bobomi bwango.