Azarias Ruberwa, ministre d’Etat ya décentralisation, afundi na parquet ya Cour d’Appel ya Kinshasa/Gombe, bato baye bazali koloba ete atie poison na présidence ya république mpe alingaki kokweyisa bokonzi. 
 M. Ruberwa azalaki mercredi na Cour d’appel ya Kinhsasa/Gombe mpo kondima ete bofundami asali bokoba.
"Ezali na moto moko azali komilakisa polele, afungola ba comptes mibale ya Facebook oyo epesaka sango ya lokuta mpe nkoto na bato bapanzaka yango na mokili, akeyi kino kotombola nkanda na bato likolo na ngai, kino kosenga ete bakanga nga mbala moto. Asengi yango ata na Conseiller spécial ya mokonzi ya mboka mpo nga koluka komema mobulu na mboka. Nga naza moto ya misala mabe te," elobi M. Ruberwa na bobomi na bureau ya procureur.
Ministre ya décentralisation ayebisi ete moto oyo azali mpenza na makambo yango asi akangamaki mpe atiamaki na (boloko ya) Makala wuto mposo mibale kasi tangi nkombo yango te.
M. Ruberwa apameli bato bazali na réseau yango mpo na sango na bango oyo abengi ya lokuta, balobi ete "confinement" ya Gombe ezalaki ya solo te kasi kaka mpo na mampinga, police mpe misala mya bokengi bakende kokanga basoda 2.000 oyo abombaki na ndako na ye.
"Bazali kotia na motu na ngai liwa lya bato lizali kolandama na présidence ya république. Ezali kosala mpasi mingi. Nazali tata na bana, na tambolaka na alima mpe na kondima mpe mosala mwa nga mokoka mpo na bomoi na nga," elobi M. Ruberwa.
O’mokolo mwa mposo moleki, molobeli ya président Félix Tshisekedi, Kasongo Mwema Yamba Yamba alimbolaki na radio Top Congo FM ete elembo moko te elakisi ete bato baye bakufi mingi na présidence, liwa lya bango lizali ya poison.
Kaka na Top Congo, Conseiller ya président Tshisekedi mpo na bokono, Dr. Roger Kamba, abakisaki ete présidence ezali kolendela malamu nyungu nyungu eye ezali kolobela poison na présidence.
Mpo na DR. Kamba, misala mitiami mpo mpo na kolandela yango.