Président Félix Tshisekedi asengi na mokokani wa ye ya Angola Joao Lourenço lisungi mpo na kobima na matata Ekolo Congo démocratique mpe etuka ya Grands lacs ezali na yango 
 "Nayei epayi na mokokani wa ngai président Joao Lourenço mpo na koyebisa ye makambo mazali koleka na mboka na ngai, mabongisi ma ngai ya kobima na matata maye mazali na RDC," elobi président Tshisekedi na bapanzi sango kolanda site Ver Angola.
M. Tshisekedi akomaki lundi na Angola ntango misala mya koyoka bato azali kosala na mboka na ye wuto koleka mposo mibale mizali kokoba.
Nini alingi Angola epesa ya ?
"Yambo, lisungi ya diplomatie (boyokani na mboka ya bapaya) mpe ya politiki, mpe lisusu lisungi lya kopesa maboko na mampinga mpe misala mya bokengi," eyanaloli M. Tshisekedi na bapanzi sango.
M. Tshisekedi asakolaki mikolo mileki ete alingi asala liboke lya sika lya bato bakokamba mboka mpo lisanga lya boyokani na bayi Joseph Kabila mokonzi ya kala lisimbi te.