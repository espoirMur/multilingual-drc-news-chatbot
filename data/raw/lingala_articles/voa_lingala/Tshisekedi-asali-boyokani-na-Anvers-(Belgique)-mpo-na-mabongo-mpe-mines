Président Félix Tshisekedi azalaki na Anvers, na mokolo ya misato ya mobembo na ye na Belgique, esika wapi asali boyonaki nzike mpo etali mombongo mpe mines (makele). 
 Moko na makambo mandimami na Anvers, engumba ya libongo ya monene ya mibale na Europa, ezali mpo kokolisi boyokani boye bozali na libongo ya Matadi, na RDC.
Libongo ya Anvers ekomema boyebi na yango mpo na botiyami ya bokonzi (autorité) ya bokambi na RDC, elakisi liyebisi.
Na ntongo, président Félix Tshisekedi alekaki na Centre mondial ya diamant ya Anvers (AWDC) mpe boyakani bosusu bosalamaki.
RDC ezali ekolo ya minei ebimisaka diamant na molongo mobimba.
Boyokani bosalami na AWDC bokozali mpo na transparence (pole) mpe kolandela bisika makele (mines) mawutaka.
Bikolo mibale bayokani mpe mpo na komatisa mombongo kati na bango mpe kopesa mateya na ba fonctionnaires ya RDC na Anvers.
Boyokani bosusu botali diplomatie, misolo mpe bondeko na missala ya bilanga.