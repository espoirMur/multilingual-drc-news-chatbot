Mampinga ya ekolo Congo démocratique basakoli ete makangi ba ADF banei mpe mabotoli minduki 130 na basimba minduki na Nord-Kivu. 
 Kolanda liyebisi ya ba FARDC na compte Twitter na yango, batomboki banei baye bakengami na lisungi ya bavandi ya Beni, Lubero mpe Butembo.
Nzokande mampinga ya RDC balakisi, o’mokolo ya mibale na Goma, engumba mokonzi ya Nord-Kivu, minduki pene na nkama misato ya basimba bibundeli.
Minduki myango mibotolami na basimba minduki na sanza misato miye mileki, eyebisi molobeli ya operation Sokola 2, major Guillaume Njike Kaiko na Nord-Kivu.
Minduki myango ya lolenge mingi, mizwami na ba territoires ya Masisi, Ruthsuru, Walikale et Nyirangongo, kolanda major Njike.