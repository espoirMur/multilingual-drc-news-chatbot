Denis Christel Sassou N’Guesso, mwana ya président Denis Sassou N’guesso ya Congo-Brazzaville, afundami na zuzi moko ya France mpo na "blanchiment" to kolekisa misolo ya mabe na nzela emonani elamu. 
 Denis Christel Sassou N’Guesso, mibu 45, "alandelami mpo na kozwa na moyibi nomengo mpe misolo ya l’Etat", elobi moyi misala ya bosembo ya France na magazine Challenges.
Député (mokeli mibeko) ya Oyo, mboka ya mbotama ya présiden Sassou, Christel Sassou oyo ayebani mpe lokola "Kiki le pétrolier", azalaki kino 2016 mokambi ya mibale ya Société nationale des pétroles ya Congo (SNPC).
Global Witness elobaki ete mwana ya Sassou N’Guesso azwaki koleka 50 millions $ na libenga ya l’Etat na 2014.
Bato basusu ya libota liye balendelama, kasi Christel Sassou nde moto ya yambo yakofundami mpo na kolekisa misolo ya mabe na nzela elamu mpe kozwa misolo ya l’Etat.