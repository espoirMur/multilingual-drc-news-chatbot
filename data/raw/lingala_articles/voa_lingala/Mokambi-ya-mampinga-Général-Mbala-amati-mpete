Président Félix Tshisekedi amatisi général Célestin Mbala Munsense mpete mpe atiki ye na ebonga ya mokambi ya mampinga ya FARDC. 
 Ordonnance présidentielle etangami na mpokwa na RTNC eyebisi ete général Mbala atombwami na mpete ya général d’armée kolongwa na mpete ya lieutenant-général ye ya kala.
Gén. Mbala atiyamaki na ebonga ya chef d’etat-major général ya mampinga le 14 juillet na président Joseph Kabila oyo atikaki bokonzi nsima ya maponami ya le 30 décembre 2018.
Kasi nkwokoso ezalaki mpo ete général John Numbi nde azalaki na mpete ya général d’armée eye ezali likolo ya lieutenant-général. Nzoka nde, gén. Mbala nde azali mokambi ya mampinga. Ye nde esengeli azala likolo.