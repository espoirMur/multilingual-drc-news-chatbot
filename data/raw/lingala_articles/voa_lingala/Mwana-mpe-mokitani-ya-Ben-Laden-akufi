Hamza Ben Laden, moko na bana ya Ousama Ben Laden oyo azalaki lokola mokitani na ye na kotambwisa Al-Qaïda, akufi na bitumba (opérations). Etats-Unis ezalaki mpe na misala miye mimemi na koboma ye, kolanda sango epesami na New York Times mpe NBC. 
 Hamza Ben Laden oyo azalaki lokola mokambi ya Al-Qaïda, bamobomi, ekomi lobi New York Times. Journal eye elobi ete ezuwi sango yango na misala ya bokengi ya Etats-Unis, kasi ebakisi likambo mosusu te.
NBC, na ngambo na yango, elobi ete Donald Trump, président ya Etats-Unis aboyi kosala commentaires na likambo yango.
Mpo na bayike, liwa na ya Hamza Ben Laden, soki mpenza endimami, ekobongola te bokambami ya Al-Qaïda.
Emonani lokola Al-Qaïda etiyaki ye kaka mpo misala ya propande (misala ya kopanza sango na lolenge songolo) ntango azali koluka komesana na bokambi ya lingomba liye, ekanisi Barak Mendelsohn, professeur associé na Université Haverford, ya Pennsylvanie, oyo AFP lobeli.
Mpo na ye liwa liye likolongola eloko te na Al-Qaïda, lingomba liye mingi batalaka lokola ya badongola miso to movement terroriste.