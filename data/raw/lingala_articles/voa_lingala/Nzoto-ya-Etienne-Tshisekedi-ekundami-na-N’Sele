Nzoto ya nkondo Etienne Tshisekedi etiyami na mpokwa na esika libota na ye mpe bakonzi ya ekolo babongisaki. Mausolée nde motongaki nsima na esika yango. 
 Mwana wa ye, président Felix Tshisekedi elongo na mokambi ya ekolo Congo-Brazzaville, Denis Sassou nguesso na bakonzi basusu bazalaki na milulu ya botiyami ya Etienne Tshisekedi na N’Sele.
Yambo na yango, nzoto ya nkondo Tshisekedi etiyamaki na stade y aba Martyrs ya Pentecote, esika wapi bakonzi ya mboka nzike to balakisi ya bilongi na bango batiaki fololo.
Edgar Lungu mokonzi ya Zambie, Faure Nyassingbé ya Togo, Faustin-Archange Touadera ya Centrafrique, vice-président ya Ouganda Edward Ssekandi mpe ba ministre ya bikolo biusu bazalaki wana o’mokolo ya mposo.
O’mokolo ya minei Paul Kagame ya Rwanda mpe Joao Lourenco basalaki nde moko mpe bakendaki.
Sassou Nguesso ya Congo-Brazzaville akomi o’mokolo ya minei kasi atikalaki penepene ya Felix Tshisekedi kino nsima ya bokundi nzoto.
Botiya na mabele ya nzoto ya nkondo Tshisekedi esalamaki kaka liboso ya lobota. Bato basusu basengamaki kokende mosika.