Bakambi ba misala mya maponami ya mboka (Etats-Unis) mpe ya ba états balobi ete eloko moko te elakisi ete maponami mayibamaki to mabungisamaki to mpe kopona esalamaki na ndenge ya mabe. 
 "Maponami ma le 3 novembre mazalaki na bokengi koleka na lisitwale ya Amerika," ekomi bakambi ba bokengi ya maponami ya ekolo mpe na ba états na liyebisi.
Kasi ba républicains, lingomba lya Donald Trump mokonzi oyo azali na libonga bazali koloba ete moyibi mpe mbeba esalamaki.
M. Trump mpe azali koboyama bilembo bimonisi ete démocrate Joe Biden, vice-président na ntango ya Barack Obama. alongi na boponi ya motango ya 270 Baponi banene mosengeli mpo moto alonga.
"Ezali na eloko moko te ezali kolakisa ete système ya vote ebomamaki to ebungaki, maponami mabongolamaki to mazalaki na lolenge moko ya kobebisama," elakisi liyebisi na bango.