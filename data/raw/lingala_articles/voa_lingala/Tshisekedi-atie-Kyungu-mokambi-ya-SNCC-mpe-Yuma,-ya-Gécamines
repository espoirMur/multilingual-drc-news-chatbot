Président Félix Tshisekedi atieyi na esika bakonzi ya sika ya SNCC (Société nationale des chemins de fer du Congo) mpe ya Gécamines, kolanda miko misakolami lundi na mpokwa  na télévisdion nationale na Kinshasa. 
 Gabriel Antoine Kyungu wa Kumwanza, mokambi ya UNAFEC, nde atiyami na ebonga ya mokambi ya Conseil ya administration ya SNCC, elobi molebili ya président Félix Tshisekedi, Tharcisse Kasongo Mwema.
Akusangama na bato mwambe basusu : Fabien Mutomb A Mutomb, Jacques Kamenga Tshimuanga, Coco Jacques Mulongo Nzenga, Brigitte Mpande Lutebula, Trésor Kanyangala Kampela, Emmanuel Mkulu Kilumba, Hervé Moj NDumb mpe Genegoul Joseph Kikontwe Elimu.
Nzokande, Albert Yuma, ye nde atikali président ya Conseil ya administration ya Gécamines. Sama Lukonde nde azali directeur géneral wa ye. Bakosungama na bato sambo basusu: Bester Hilaire Ntambwe Ngoy Kasongo, Rose Lukano Tshakwiza, Léon Mwine Kabiena, Alphonse Kaputo Kalubi, Philippe Mumba Sanalimba, Rubis Kitenge Kaumbu mpe Guy Robert Lukama.