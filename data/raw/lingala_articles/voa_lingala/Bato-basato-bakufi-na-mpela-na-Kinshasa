Bato babasato bakufi na Kinshasa nsima na mpela ekasi, elobi police nationale congolaise (PNC). 
 Moko na bawei azalaki mwana ya soda moko.
"Efelo ekweyaki na ndako ya officier y aba FARDC... na camp Luka, ebomaki moko na mwana na ye, (bana) babale basusu bamemamaki na lopitalo ya camp LtCol Kokolo mpo na lisalisi," esakoli PNC na compte Twitter na yango.
Bato babale basusu bakufi na commune ya Kalamu, kolanda PNC.
Awa mpe liwa likomi nsima na efelo kokwelela bato. Moto moko azokaki.
Mpela yango ezindisi mpe quartier Musoso na Limete. Biloko ebele ebebi.