ONU epameli basali ya l'état mpe basimba minduki mpo na 700 mbeba ya makoki mabomoto masalami na mars. 
 Motango yango momati na 6% na kotala sanza ya février eye ezalaki na 642, elakisi rapport ya Bureau conjoint ya makoki ma bomoto ya ONU.
Ba agents ya l’Etat basalaki mbeba 289 (42%) mpe mangomba ya basimba minduki 392 (58%), ekomi BCNUDH.
Bato babale babomamaki na bonzangi koleka na bazuzi, kolanda BCNUDH.
Mangomba ya basimba minduki mabomaki 227 baton a bozangi kosambisa bango, kati na bango basi 37 mpe bana 15, elobi BCNUDH. Basali ya l’Etat nde babomaki bato 28, lolenge moko.