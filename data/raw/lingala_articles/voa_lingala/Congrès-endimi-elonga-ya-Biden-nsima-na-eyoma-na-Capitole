Congrès ya Etats-Unis endimaki mercredi na butu elonga ya vice-président ya kala, démocrate Joe Biden na maponami ya mokonzi ya mboka. Ezongelaki misala nsima na eyoma ekasi balandi ba président Donald Trump basalaki na Capitole, ndako ya bokeli mibeko na Amerika. 
 Balandi ba président Donlad Trump oyo azali kokoba koboya bilembo bya maponami bakotaki na Capitole, babukaki maninisa ya matalatala mpe masasi mabetamaki.
Mwasi moko kati bato bakotaki na Capitole akufaki nsima na kozwa masasi.
Vice-président Mike Pence na bakeli mibeko babimisaki na lombango kasi bazongaki nsima mpe bakobaki mosala yango.
Ebele na bakeli mibeko babwkisaki bosenga ya koboya maponami ya Arizona y aba républicains.
Mike Pence asakoli elonga ya Biden na baponani banene 306 (nkama misato na motoba) mpe Trump azwi 232 (nkama mibale na tuku misato na mibale).
Joe Biden akolapa ndayi le 20 janvier mpo kovandisama na ebonga ya mokonzi.
Bakonzi bakala ya Etats-Unis, Barack Obama, Bill Clington, Georges Bush bapamelaki Donald Trump na koluka kobebisa démocratie.
Bakonzi ba bikolo bya molongo lokola mpe président ya Assemblee generale ya ONU bango mpe bapali yango.
Twitter ekangi compte Donald Trump mpo na 12 heures. Elongo na Youtube na Facebook, balongoli bililingi bya milulu Donald Trump azalaki kotinda balandi ba ye kokita na Capitole.