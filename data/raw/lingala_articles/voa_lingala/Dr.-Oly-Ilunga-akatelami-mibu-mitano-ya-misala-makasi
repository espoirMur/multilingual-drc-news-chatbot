Cour ya cassation ekateli ministre ya kala ya bokolongono, Dr. Oly Ilunga, mibu mitano ya misala ya makasi mpo na kopengwisa misolo mizalaki mpo na Ebola. 
 Kolanda bazuzi, Dr. Ilunga apekisami mpe makoki manso ya kopona to kopesa nkombo na maponami (droits civiques inso) mpo na mibu mitano.
Bazuzi balimboli ete akozala na boloko mibu mitano myango lokola akoki kosala misala makasi bisika misusu te.
Dr. Ilunga afundamaki mpo kobengwisa millions 4,3 ya ba dollars epasamaki na basungi mpo na bitumba na Ebola.
Akangamaki na septembre 2019.
Bolukiluki ya bosambisami bwa ye bosali sanza motoba.