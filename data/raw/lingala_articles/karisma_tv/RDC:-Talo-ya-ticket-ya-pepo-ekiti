Bakumbi pepo baye bazali o kati yalingomba FEC, Fédération ya ba entreprises ya Congo, bayokani 'te bakitisa talo ya ticket ya pepo o Ekolo Congo. Bango bazwamaki o likita na ministre ya Économie. 

 Talo wana ekokita na kati kati lokola 'te soki ezali dolali 500, moto akofuta kaka dolali 250.

Norbert Sengamali, Président ya comité ya baye batambusaka pepo ayebisi 'te talo ekiti kolandisama na nzela oyo pepo ekokende.

Apesi lokola exemple 'te ticket Kinshasa- Kisangani ekokita kolongwa dolali 340 na dolali 192, nzoka nde ticket ya Kinshasa - Kindu ekokita kolongwa dolali 300 na dolali 185.

O likita lisalemaki, gouvernementale ezwamaki wana na Jean-Marie Kalumba, ministre ya Economie nationale.

Talo ya sika ya ticket ya pepo ekobanda kotosama o mikolo mizali koya.

Tosimba 'te mokano mwa bokiti ya talo ya ticket ya pepo, etali mingi penza pepo eye ezotambola kaka o Ekolo Congo.

 

Biche Mwangaz