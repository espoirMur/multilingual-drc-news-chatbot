Mokambi wa ngonga moke ya province ya Kasaï oriental Jeannette Longa Musuamba azwi mokano mwa kokanga, pona poso ibale, église Cité Béthel na engumba Mbuji-mayi. Losambo lokosalema kuna te mikolo miye pamba 'te bandimi mingi ya lingomba lina bakoki kozuama na maladie ya Coronavirus. 

Tosengeli koyeba 'te, na mokolo mwa 11 mai, mama moko asambelaka o lingomba lina, akufaki na maladie ena. 

Mokano ya gouverneur elingi kosukisa bopanzani bua maladie mana.

Eglise ekoki kofongwama sima ya poso ibale soki équipe ya riposte epesi likanisi lya ye.

Tii sika, division provinciale ya santé azoluka koyeba esika maladie wana mauti. Azoluka koyeba moto nyoso akutanaki na mama moweyi.

 

Biche Mwangaz