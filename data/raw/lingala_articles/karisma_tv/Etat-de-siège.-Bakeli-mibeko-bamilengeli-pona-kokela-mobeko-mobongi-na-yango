O mokolo mwa mitano moye, député national Bertin Mobonzi atiki na bureau ya Assemblée nationale mokanda mozali kobongisa état de siège pe état d'urgence, engebene na ba articles kobanda na 142 kino na 144 ya règlement intérieur ya lingomba assemblée nationale.

Po na Bertin Mubonzi, « mobeko mona mokosunga na botamwisi bolamu ya état de siège na ya état d'urgence.

 


"Ezali ndenge na biso ya kosimba na motema moko mokano mwa Mokonzi wa Ekolo pona bozongisi libela kimia na mboka Nord-Kivu pe Ituri", elobi bongo Bertin Mobonzi yambo abakisa 'te mobeko moye mokosunga mingi na eleko oyo ezali liboso ya maponomi ya 2023. Yango ekosunga pona bobendani ezala te pe ngonga esengeli pona maponomi eleka te. Bertin Mobonzi abanzi 'te, état de siège ekoki kopesika soko moke te bozuami ya maponomi na 2023.


Tosengeli koyeba 'te gouvernement pe atikaki mobeko mwa ye na Assemblée nationale po na oyo etali état de siège na état d'urgence. Kasi député Bertin Mobonzi abanzi te kaka plénière nde ekoki kotala likambo lyango na sembo pona koyeba soki mobeko mwa ye, to mwa gouvernement nde mokozala na kati ya masolo ma ba deputés. 

 

Biche Mwangaz