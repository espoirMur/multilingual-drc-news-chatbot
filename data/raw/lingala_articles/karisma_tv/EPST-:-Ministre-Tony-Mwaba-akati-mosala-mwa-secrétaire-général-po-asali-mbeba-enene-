Ministre ya biteyelo bya nse asepeli te na eyano epesaki ye Secrétaire général ya Epst na motuna mwa koyeba pona nini sima ya mbula isato, maplomi ya bana kelasi esalemi te mbele nde mosolo po ya bosali misala mina mipesamaki.

Atako secrétaire général abanzi 'te ministre azuaki sango inso te na oyo etali dossier wana, Ministre Tony Mwaba ayebisi 'te biyano bya secrétaire général bisimbami te pe bilimbolami malamu te. Pona Ministre Mwaba, mosolo mosengamaki na 2018 pona kosala ba maplomi ya 2012, yango eleki te na nzela esengeli. Ministre Mwaba abanzi 'te wana ezali mbeba enene.

"Kasi lokola okanisi 'te nazali na sango inso te na oyo etali dossier wana, natindeli pe Inspection général ya finances, mokanda oyo ozali kotanga, po atalisa mwinda na likambo liye", ekomi Professeur Tony Mwaba na mokanda atindeli secrétaire général.

Mokambi wa sika wa biteyelo bya nse ayebisi lisusu Secrétaire général 'te, engebene na article 41 ya mobeko ekambi basali ya l'État, uto mokolo mwa lelo mosala mwa ye okatani o ngonga moke. 

 

MOKANDA YA MINISTRE TONY MWABA

 



 

Biche Mwangaz