O mwa lobi loleki, Front commun pona Congo, Fcc, eyebisi 'te ezali kolandela na bokebi penza manso mazali koleka zinga ya likama lya Goma. Ye atalisi mawa ma ye o ba congomani baye bazwi pasi mingi pe babungisi bandeko ba bango o likama lina ya Volcan Nyragongo.

FCC abengi populations inso o bomoko pe obungami sima ya likama liye likueyi.

FCC asengi na gouvernement ya kosala mosala mwa ye na botiyi bato bakosala pe kolanda ndenge lisungi lizali kopesama o bayi Goma pe mboka zinga zinga.

FCC asengi lisusu gouvernement  kozwa mikano misusu ya malongi oyo ekunga bayi Goma bakimi o bituka bya pêne pêne pamba 'te kanda ya volcan nanu ekiti te.

FCC abengi lisungi ya bikolo bya mokili pona botiyi gouvernement ya RDC maboko o tango eye ya likama. 

FCC ayebisi na Observatoire Volcanique ya Goma (OVG) pe ba scientifiques balandela na bokebi penza maye mazali koleka o ngomba Nyiragongo pe Nyamulagira, pona bopesi ngonga inso sango ezelami na populations.

Kasi ayebisi pe na Gouvernement* ete apesa OVG makoki masengeli po basala mosala mwa bango malamu penza.

Tosimba 'te likita lya FCC likambamaki na Raymond Tshibanda N’Tungamulongo, oyo azali Président de la Cellule de Crise.

 

 

Biche Mwangaz