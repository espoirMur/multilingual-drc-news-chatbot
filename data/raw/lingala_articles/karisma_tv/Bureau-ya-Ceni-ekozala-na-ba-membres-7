O mokolo mwa lelo bakeli mibeko ya Assemblée nationale bandimi rapport ya Commission Politique, administrative pe juridique likolo lya Ceni. 

Kolandisama na maloba ma Président ya commission PAJ André Mbata, rapport yango eyebisi 'te baye bakokamba bureau ya Ceni bakozala kaka motoba te, bango bakomi dambo.

Commission PAJ oyo bapesaki mosala mwa botali o bozindo mobeko mona, bayebisi 'te babakisi poste moko ya 2e vice-présidence ya Ceni. Poste wana ekokambama na bayi opposition parlementaire. Mbele nde, bakoki kokata te na oyo etali ebonga ya rapporteur ya Ceni. Bango bayebi te soki ekopesama na opposition to na majorité.

Kasi o ngambo ya opposition parlementaire batalisi 'te bango balingi poste ya rapporteur pamba 'te o mibu mileki, moto ya opposition nde atambwisaki ebonga ena na kati ya Ceni. Didi Manara, Président ya groupe ya ba députés ya Pprd ayebisi 'te ekozala malamu mingi 'te, yambo ba voter mobeko mona, bayokana na ntina ya poste ya Rapporteur ya Ceni.

Na plénière oyo ekoya, bakeli mibeko batala o bozindo penza ndenge mobeko moye mokozala.

 

Biche Mwangaz