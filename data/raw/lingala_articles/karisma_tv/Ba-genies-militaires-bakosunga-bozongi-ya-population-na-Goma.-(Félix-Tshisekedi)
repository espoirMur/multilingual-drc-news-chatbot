Ba ministres bakendeki Goma kotala pe kosunga na likama likueyaki uto mwa poso moleki, bango bazongi o engumba Kinshasa. 

Lelo, bazalaki na masolo na Tata Mokonzi wa Ekolo pona koyebisa ye maye bamoni pe basali kuna.

O suka ya masolo ma bango, Président Tshisekedi alobi na ba congolais o nzela ya Rtnc. Ye atalisi lisusu mawa na population ya Goma pe zinga zinga na likama liye lya volcan Nyiragongo.

Tshisekedi apekisi biloba loba 'te gouvernement azangi makasi liboso ya likama.

Likama liye likomi liyebanaki te pe obesrvatoire moko te ya Mokili likebisaki po ya yano. Kasi lokola likama likomi pe mabele mazali nanu koningana, ebongoki malamu pona gouvernement kokimisa populations na bituka misika atako bazali kobika na pasi. Wana nde kobatela liboso penza, bomoi bwa bato.

Président abakisi 'te o mikolo mya lelo, manso mapesami na ndenge elongobani pona kosunga populations bazwami o likama. 

Président ayebisi pe lisusu 'te soko manso matiyami, ba génies militaires pe basusu bakosala mobembo na Nord-Kivu pona bosungi bozongi ya populations na engumba Goma.

Kasi pona mikolo miye, Président apesi toli na bayi Goma 'te yambo ya bango kozonga o engumba, esengeli bazela mokano mwa bakonzi.

 

Biche Mwangaz