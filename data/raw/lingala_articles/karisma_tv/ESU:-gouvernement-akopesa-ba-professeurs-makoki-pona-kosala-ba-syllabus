Tata Mokambi wa Ekolo Félix Tshisekedi azalaki poso eleki na Université pédagogique nationale (UPN) epai wapi akendeki kobandisa misala mya bobongisi ba homes na ba kelasi (auditoire).

Tango azuaki maloba ayebisaki na étudiants 'te gouvernement akopesa bango connexion internet pona ba recherches na bango. Nde bongo abakisaki 'te bakosomba lisusu ba syllabus te. 

Engebene na mokano mona nde, na likita lya gouvernement ya mokolo mua mitano moleki, ye, Mokonzi wa Ekolo ayebisi Ministre mokambi wa biteyelo bya likolo Muhindo Nzanghi, ya koluka misolo pona kopesa mosolo mokoki na bateyi. Mosolo mona mokosunga bango pona kosala ba syllabus eye bakokabola na ba étudiants. 

Président Tshisekedi ayebisi lisusu 'te na mikolo mizali koya, ba bus ekopesama na ba étudiants pona transport na bango. Apesi mitindo na Ministres ya transport na ye mateya ba biteyelo bya likolo po ya kosala 'te mokano mona mokokisama.

 

Biche Mwangaz