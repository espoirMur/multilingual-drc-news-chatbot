O mobu 2020, na province ya Mai-Ndombe, bato 3728 bazwami na bokono ya tuberculose. Pe o kati ya bango, tuku sambo bakufi. Nde bongo eyebisi coordinateur ya province ya programme national ya kobunda na tuberculose. Ezalaki na milulu ya matinée scientifique oyo rbongamaki n'a bakonzi politiki ya province.

Pona Docteur José Monana, ngonga ekoki ya kosala 'te bato bango moko bamikebisa pe bamibatela o bokono boye bobe. Abakisi: esengeli pe na bakonzi ya Ekolo basala po ebongi pona kobongisa secteur ya santé na Maindombe na tina 'te baye bazwami o bokono bona, bazwa kisi ndenge esengeli.


José Monana alobi : " Maindombe azwami na kwokoso mingi na oyo etali bonoko boye bwa tuberculose, awa azali penza na makoki mabongi te pona kobunda liboso lya bokono bwango. Na 2020, tozwaki bato 3728 oyo bazali kobela malade wana. Kasi na basanza misato ya ebandeli ya mobu 2021, tozwi bato ya malade 1200. Pe bye bakufi bazali 70. Awa na Mai-Ndombe, tozali kaka na 47 centres oyo elukaka malade wana. Kasi o kati ya ba centres yango, 17 bisalelo (machines) bizali ya kobeba. Kasi kaka na bisalelo ndambo biye bitikali nde tozali kosala mosala na mpasi mingi. Bato pe ya kosala mosala mona, bazali mingi te."


Coordonnateur José Monana asengi penza lisungi lya Bulamatari.

 

Biche Mwangaz