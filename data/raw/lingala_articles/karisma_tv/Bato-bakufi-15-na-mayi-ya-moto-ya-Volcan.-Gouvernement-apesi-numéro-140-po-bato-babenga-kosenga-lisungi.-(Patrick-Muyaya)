Bato 15 bakufi na Nord-Kivu. 9 bakufi na accident, 4 bakufi na prison po balingaki bakima. Basusu batumbami na moto, eyebisi Ministre molobeli ya gouvernement. Patrick Muyaya Katembwe asololaki na bapanzi sango mokolo mwa lelo.



Gouvernement ayebisi 'te boyibi biloko bya bato.

Bakambo ebele ezali ya kosala pona oyo etali bomoyi mwa bato, ndenge eyebisi Molobeli ya Gouvernement Patrick Muyaya oyo ayebisi pe lisusu 'te azolanda na bokebi bonso ndenge makambo mazotambola na bakonzi ba province ya N-Kivu pe na baye bakambaka observatoire volcanique.

Ministre Muyaya apesi numéro 140. Bato bakoki kobenga pona kosenga lisungi songolo-pakala na tango eye ya likama.



Ba ministres basali mobembo na N-Kivu

Molobeli ya gouvernement Patrick Muyaya atalisi pe kaka mokolo mwa lelo ba ministres ya affaires sociales, actions humanitaires et solidarité, ya défense nationale, ya Recherches scientifiques na ba ministres bana ba province ya N-Kivu, basali mobembo o engumba Goma.



Tosimba 'te o ba ngonga ikoya, mikano misusu mya gouvernement mokoyebisama engebene na toli ekopesama na ba scientifiques.

O mokolo mwa samedi 22 mai 2021, volcan Nyrangongo etomboki pe ezikisi ba ndako pe biloko bya bato ebele na ba mboka izali zinga zinga ya engumba Goma.

 

Biche Mwangaz