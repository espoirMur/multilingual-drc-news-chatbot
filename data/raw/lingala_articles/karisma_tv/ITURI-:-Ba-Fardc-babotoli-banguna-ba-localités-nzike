Uto mokolo mwa 9 ya sanza eye, ba soda ya Fardc babandi bitumba makasi na banguna po na kobotola pe kokueyisa banguna ba Codeco/Urdpc na nzela enene RN27, o ngambo ya pont Nizi na groupement ya Walendu-Pitsi na territoire ya Djugu.

Bitumba yango ebundamaki na ba Commandos ya 11ème Brigade ya Réaction Rapide oyo bazalaki na localité ya Mahagi pe ba soda ya 3308ème Régiment d’infanterie oyo bawutaki Kasenyi. Bango babundi pe babotoli ba Codeco pont oyo ezuami na 110 kilomètres  Nord-Est  ya Bunia.

Basoda ya mpiko ya Ekolo Congo babotoli pe ba localités misusu na groupement ya Walendu Pitsi. Ezali ba localités lokola Ala, Lobu, Bale, Budjo, Dhera, Libi pe D’za. 

Na ngonga oyo, etikali 'te bato na biloko bya bango bazongela koleka likolo ya gwagwa (pont) ya RN27 na Kimia nyoso. 

Toyeba 'te na bitumba bya lobi, ba terroristes mingi bakufaki pe basusu bakangemi. 

Na mboka Irumu, kuna pe bitumba makasi bibandi pona kolembisa pe kokanga ba ADF na ba mai mai.

Sima ya kofandisa bango na ngwende ya ba provinces ya Nord-Kivu na ya Ituri, ba gouverneurs militaires babandi mosala mwa bango. Balendisi mingi ba Fardc pona kokueyisa banguna ba Ekolo oyo babomi ba congolais pe bazui na makasi biloko bya bandeko congolais ya ba provinces ena.

 

Biche Mwangaz