Sango epesami na mokeli mibeko pe moponami wa Ituri Gratien de Saint Nicolas Iracan.

Ye ayebisi 'te bato 34 bapapami esika bakimaki (camp de déplacés) na centre Boga mosika penza te na engumba Bunia.

Bato 26 bapapami o machette na chefferie ya Banyali Tchabi zinga zinga ya Boga lokola kokende na Nord-Kivu.

Moponomi Iracan alobi : "Na Boga, babomi Président ya ba jeunes na libota na ye mobimba, babomi famille ya chef ya chefferie. Pe bazikisi mituka sambo na localité ya Boga."

Ye pe abakisi : "oyo makambo ezali koleka ezosenga 'te population bazala o masolo mingi na ba soda ya Fardc. Pe kobongisa biloko ya sika lokola nouvelles technologies oyo ekoki kosunga kolanda pe koyeba wapi epai banguna bazwami".

Gratien de Saint Nicolas asengi pe lisusu bobandeli Fardc pona kopesa bango makoki mabongi po bayeba penza lolenge ya kokweyisa banguna, pe kopesa makoki mabongi o bazuzi ya ba soda pe ya ba civil po basala mosala mwa bango malamu.

Moponomi wa Ituri Iracan asengi Tata Mokonzi wa Ekolo Félix Tshisekedi alanda na bokebi penza maye mazali koleka na Ituri pona kimia ezonga pe bato babika malamu.

 

Biche Mwangaz