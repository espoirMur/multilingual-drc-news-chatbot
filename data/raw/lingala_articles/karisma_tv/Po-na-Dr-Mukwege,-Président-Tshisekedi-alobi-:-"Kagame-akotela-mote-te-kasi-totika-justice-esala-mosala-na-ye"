"Nazali awa te pona nakozongisa maloba na President Kagame. Azali moninga oyo nasololaka na ye malamu. Nayebi nzela nini nakolekela po nasolola na ye", elobi President Felix Tshisekedi na maloba malobi Mokambi wa ekolo Rwanda likolo ya Dr Denis Mukwege pe ya na ndenge awangani 'te ekomi Rwanda ezuami soko moke te na bobomami oyo ezali kosalema mikolo minso na est ya Rdc.

Po na oyo etali rapport Mapping, ezali rapport oyo esalami na ba congolais te, esalemi na ba experts ya Nations Unies. 

"President Kagame akoki kokotela babomi te. Soki bato azokotela bazali innocents, justice akotalisa yango. Ekozala malamu mingi soki totiki justice asala mosala mwa ye", Président Félix Tshisekedi.

"Kasi po na nga, nazali kaka na posa 'te kimia ezonga o Ekolo Rdc pe o bikolo voisins po 'te tokende liboso pe totombola nkita ya Afrique", esukisi Président Félix maloba.

 

Biche Mwangaz