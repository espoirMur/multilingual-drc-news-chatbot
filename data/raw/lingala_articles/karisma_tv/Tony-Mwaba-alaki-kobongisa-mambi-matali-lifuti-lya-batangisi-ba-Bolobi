O mokolo mwa eyenga moleki, Ministre ya biteyelo bya nse Tony Mwaba Kazadi akutanaki na batangisi ya biteyelo bya nse ya Bolobo na province ya Maindombe.



O masolo ma bango, batangisi oyo bakambamaki na moponomi wa Maindombe o kombo ya Bolio, bayebisaki na Ministre Mwaba 'te tina ya mobembo mwa bango na Kinshasa ezali mpo' bakokisi sanza isato pe bazwi lifuta te. Bango bayebisi pe 'te banque TMB akomeli bango 'te akokoka lisusu te kofuta bango bo momesano.

Sima ya boyoki bango, Ministre ya Epst Tony Mwaba atalisi 'te akosala manso po bazwa lifuti lya bango bo elongobani. Pe lifuti lyango likofuta o engumba Bolobo.



Kasi, Ministre Mwaba atalisi bango 'te asepeli te ndenge batiki bakelasi ya bango pona koya kolanda lifuti lya bango na Kinshasa.

Tony Mwaba alobi : "Mbala ya sima, batangisi baye bakosala bongo, bakozwa etumbu".



Na suka, Ministre oyo atali biteyelo bya nse apesi mitindo po manso masalama na lombango penza pona kosunga batangisi bana bazonga na Bolobo pona kokoba mosala mwa bango.

Â 

Biche Mwangaz