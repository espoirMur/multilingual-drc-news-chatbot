Milulu myango misalemaki o kati ya salle des conférences internationales ya Sénat wapi epai Président ya Sénat elongo na bayi bureau bakutanaki na ba personnel administratif nyoso ya ndako ya bato ba bwanya.

Professeur Modeste Bahati Lukwebo apesi bisalelo bya mosala pona kosunga mosala mwa administration mokende malamu. Yango ezali kaka elaka oyo bureau ya sika sénat epesaki o ebandela ya mosala.



Bisalelo byango bipesami pe ona bato ya ba cabinets ya ba membre banso ya bureau ya sénat.

Bisalelo byango bizali lokola ordinateurs, imprimantes pe bisalelo bisusu.

Secrétaire général ya sénat nde ayambaki biloko byango o maboko ma Mokambi wa Sénat. 



Kaka o kati ya milulu mina, Président wa Sénat asololaki na ba personnel banso. Moko na moko na bango atunaki motuna na Président ya Senat.

Na kobanga te, bango batalisaki ba posa na bango pe Bahati Lukwebo apesaki bango biyano na boboto pe limemya yambo yakoyebisa bango 'te bureau ya sénat ekosunga bango engebene na makoki maye akozala na yango.



Basali banso batondisamaki na esengo komona 'te ezali mbala ya liboso uto mibu 20  'te Mokonzi wa Sénat asolola na bango lokola Professeur Bahati.

Masolo ma bango masukaki na kimya pe banso bamelaki mwa kopo ya bosepeli.

Na esengo o motema lolenge manso maleki na kimia, Mokonzi wa Afdca alaki 'te akobanda kosolola na ba administratifs tango inso ikosenga.

 

Biche Mwangaz