Volcan Nyrangongo etomboki makasi kuna na Nord Kivu. Ba ndako pe biloko ya bato ebele biziki na moto. Bato mingi bakimi engumba Goma. Basusu bakei kobombama o ngambo ya Sake, basusu pe bakei o Ekolo ya pene Rwanda. 



Na ngonga eleki, Premier ministre Sama Lukonde akutanaki o likita na bayi gouvernement. Mikano mya rambo mizuamaki pona kobatela bomoi bwa bato. 



Pe kolandisa liyebisi lya Présidence, Tata Mokonzi wa Ekolo Félix Tshisekedi ye pe atungusami mingi na likambo lyango. Uto mikili mya bapaya bisika azuami, ye akati mosala monso azalaki na yango pe azali o nzela poya bozongi o Ekolo Congo.

Ye moko akorambolisa makambo pona bosungi bolamu bwa baye banso bazwami o bisika moto ya Volcan ekomi makasi.

 

 

Biche Mwangaz