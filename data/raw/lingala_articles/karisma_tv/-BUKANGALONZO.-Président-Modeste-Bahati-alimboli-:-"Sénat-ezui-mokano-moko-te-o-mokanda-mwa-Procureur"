Président ya Sénat, Professeur Modeste Bahati Lukuebo atalisi na bokebi maye malekaki na plénière ya mokolo mwa mitano.  Pona ye, plénière oyo esalemaki na nkunku ezui naino mokano moko te na oyo etali mokanda mwa Procureur général pêne ya parquet général ya cour constitutionnelle na oyo etali dossier ya Bukangalonzo.


"Tozalaki liboso ya masolo ya ba zuzi. Ba sénateurs booko bayebisaki 'te tangu projet ya Bukangalonzo etiyamaki, Sénateur Matata Ponyo azalaki Premier Ministre. Na boye, esengeli batika ye amitalisa o boso ya ba zuzi ya Cour constitutionnelle. Kasi mobeko elobi pe nini pona yango?  Ba sénateurs basusu bayebisaki 'te na tango oyo Matata Ponyo azali lisusu Premier ministre te kasi azali Kaka sénateur oyo akoki kosambisama kaka liboso ya ba zuzi ya cour de cassation. Pona ba sénateurs oyo, malamu Procureur ya cour de cassation nde akomela bango", ayebisi Professeur Bahati Lukwebo yambo abakisa 'te ba sénateurs banso basukisaki na kondima 'te bakomela Procureur ya cour constitutionnelle po apesa bango mwinda mokoki.


Président Bahati Lukwebo alobi lisusu 'te naino bakoti na bozindo bwa likambo te.

Bazuzi balingi kosambisa Premier ministre wa kala Matata Ponyo pona likambo ya Bukangalonzo. Pona Inspection générale des finances, Matata Ponyo asalelaki malamu te mosolo mwa bokambi parc Agro industriel ya Bukangalonzo. 

 

Biche Mwangaz