Na Conseil ya ba ministres, Tata Mokonzi wa Ekolo Felix-Antoinr Tshisekedi Tshilombo asengi na gouvernement 'te bakende kosenga na Parlement bopusi ya mikolo 15 mya état de siege.

Bopusi wana bokosunga basoda pe bapulusu pona kopanzana pe kokoma bisika binso banguna bazali pe kokweyisa bango.

Félix Tshisekedi asepeli mingi na mosala mozali kosalema uto azwaki mokano ya état de siège.

Lolenge moko pona ministre ya défense nationale. Gilbert Kabanda atalisi 'te manso mazali kotambola malamu. 

Ministre ya bokengi ayebisi 'te ba Adf mibale bakweyisamaki, ba groupes armés mibale pe ba terroristes 22 Adf bakangemi.

Ba Fardc bakangi pe minduki mingi ya ba rebelles.

Ye ayebisi pe lisusu 'te, Fardc azokoba mosala mwa ye ya koluka baye bapesaka banguna mosolo pe bibundeli. Na tembe te, etikali moke penza bakanga bato bana.

Pona basoda ba Ouganda oyo bayei kotiya ba Fardc maboko, ministre Gilbert Kabanda booko ya ba soda ya Ouganda basololi o mwa 25 mai, na bakonzi ya FARDC na Béni.

Na Ituri mingi penza na territoire ya Aru, ba Fardc bakangi réseau ya babomi baye bakambami na Patrick ADRIOA.

Ministre Kabanda asukisi 'te ba Fardc pe ba pulusu bazali kosunga mingi bandeko bakueli likama lya volcan na Nord-Kivu. 

 

Biche Mwangaz