Gouverneur militaire mokambi wa gouvernorat ya Nord-Kivu ayebisi populations ya Goma pe Nyiragongo bazala kaka bisika bazali. Bazonga nanu Goma te pamba 'te kimia ezongi nanu te. 

Ye ayebisi 'te atako populations bayoki yango te, mabele mazali nanu koningana.

Gouverneur militaire alobi : "Basango esengi kobika na bokengi pe kotosa mikano miye mizwami na bakonzi. Likama lizali kaka pene pene." 

Kolandisa maloba mana, Observatoire Volcanique ya Goma (OVG) pe ayebisi na nkasa ya sango 'te mayi ya moto ya volcan ezali nanu kotepa tepa nase ya mabele pe ekoki kobima likolo lya mabale pe kosala bato pe biloko bya bango, mabe.



OVG apesi pe toli 'te yambo ya kolamba ndunda, bato basokola yango na mayi ebele pona kolongola poussiele nyoso ya volcan. Pamba 'te poussiele wana ekoki koboma.



Tosimba 'te o mwa lobi eyenga, Général Constant Ndima abengisaki likita po kotala boni boni lisungi lya bato lizali kosalema.

 

 

Biche Mwangaz