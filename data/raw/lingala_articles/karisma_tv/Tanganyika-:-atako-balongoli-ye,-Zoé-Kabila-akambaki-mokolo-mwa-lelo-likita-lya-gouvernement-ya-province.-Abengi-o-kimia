O mokolo mwa lelo mwa mitano, gouverneur mokendi ya province ya Tanganyika abengisaki likita lya conseil des ministres, akambaki yango o nzela ya internet.

Pona gouverneur Zoé Kabila, kolongola ye eza penza likambo te, malamu nde kozala na bolingo ya mboka. 

Zoé Kabila atindi mbela ya Kimia na ba ministres baye banso. 

O ngambo ya ye, députée nationale Jaynet Kabila abengi Mokonzi ya Ekolo Felix Tshisekedi na kosala oyo ezali sembo. Asengi pe na justice ya mboka kosala oyo ezali malamu.

Bosengeli kosimba 'te, bolongoli Zoé Kabila bo gouverneur ya Tanganyika ekaboli bakeli mibeko ya assemblée provinciale ya mboka Tanganyika. Basusu bayebisi 'te baboyelaki bango kokoto o ndako ya mosala mokolo ya botongoli pétition. 

Tokundoli lisusu 'te mokolo mwa kotongolo pétition, Gouverneur Zoé Kabila azalaki o mboka Kinshasa wapi epai ayaki koyanola na bobengi bwa Mokonzi wa ye Vice Premier ministre ya intérieur. Asengelaki pe koyambama na Mokonzi wa Ekolo Félix Tshisekedi. 

 

KTV