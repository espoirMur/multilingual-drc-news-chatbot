Forum monene pona kotala boni boni kotiya poids na réforme ya secteur ya bokengi na eteni na yango ya kobundela Ekolo esalemaki.

Forum esalamaki na kelasi ya biteyelo bya likolo ya ba soda (Chesd), na avenue Haut commandement na Gombe..

Bato banso baye batali makambo ya secteur ena bazalaki o kati ya Forum yango.

Tango azwaki maloba, Ambassadeur ya Union Européenne atalisaki 'te Forum elingi kotala soki manso matambolaki malamu, toli nini kozuwa pe boni boni kotala ndenge misala mikotambola na mikolo mizali koya. 

Diplomate ya UE ayebisi pe 'te likita oyo azali kokamba awa na RDC ekokokoba kosunga RDC pona kozongisa kimia o bisika bisnso bitumba bizali. Jean-Marc Châtaigner alobeli mingi pe bosembo oyo ezali na motuya mingi tango bozali koluka kimia.

Ministre ya kobundela Ekolo (défense nationale) oyo azuamaki o likita lina, asepeli mingi na bosungi ya Union européenne na botomboli Fardc. Kasi o tango eye ya état de siège, Gilbert Kabanda asengi 'te UE etiya ba Fardc maboko pona kimia ya solo penza ezonga o bituka Nord-Kivu na Ituri, lokola Tata Mokonzi Félix Tshisekedi alingi.

Boyeba 'te, kobanda 2015 tee 2021, Progress ebombaki misolo 25 millioni ya Euro pona kosunga misala mya bobongisi botamboli elamu ya ba Fardc. 

 

Biche Mwangaz