Lingomba linene ya Vodafone, Mokonzi ya Vodacom Congo, na nzela ya Fondation Vodafone, bapesi lisungi lya bango o Republiki demokratiki ya Congo wapi epai o ngambo ya ye ya Goma pe Nyragongo, likama linene likomi o nzela ya mayi ya moto ya Volcan Nyragongo.

Vodafone apesi mosolo motuya Dolali 50.000 pona kosunga baye banso bandako ya bango eziki pe elimwi na moto pe baye banso balongwi o ba quartiers ya bango na Goma pona kokima o bingumba ya zinga zinga, awa 'te kanda ya Volcan esili nanu te.

Mon esala mosala mwa yango lokola rlongobani, mosolo mwango mopesami o maboko ma HCR, agence monene ya NU oyo etalaka makambo ma ba déplacés. 

Ndenge moyebisi Vodacom Congo, HCR abandi mbele mosala mwa ye ya bosungi baye banso bazwamaki o likama lya mayi ya moto ya Volcan.

HCR apesi bango biloko nzike mingi penza biye  bikosunga bango lokola esika ya kolala, mbeto, draps pe biloko bisusu bikosunga bobiki bwa bango.

Tosimba 'te o mwa 22 mai moleki, Volcan ya Nyragongo esilikaki makasi, mayi na yango ya moto etumbaki pe elimwisi ba ndako pe biloko ebele. Lisusu, bato pêne pêne na 50 bazwaki liwa.

Lokola mabele maye mazali zinga zinga ya Nyragongo mazali nanu koningana pe kokweyisa ba ndako, gouvernement oyo azali koyebisa 'te kanda ya Volcan esili nanu te, nde azwi mokano mwa kokimisa populations nyoso ya Goma pe Nyragongo o ba mboka ya pêne pêne.

Bato ba quartiers 10 ya Goma, batiki bongo ba ndako pe biloko bya bango binso o engumba.

Andrew DUNNETT, Directeur ya Fondation Vodafone alobi : "toyebi solo 'te maye volcan ezali o kati ya Nyragongo pe o engumba Goma na Nord-Kivu. Bituka bike binso biziki pe bilimwe, ba mabota ekabwani tango ya bokimi mayi ta moto ya volcan, lotiliki pe mayi ezali te, bato ebele bazangi esika ya kofanda. Lisungi ya Fondation Vodafone ekosalisa ba déplacés na mikolo miye mya kwokoso. Makanisi ma biso banso mazali o ngambo ya baninga na biso ya mosala bazwami o esika ya likama pe ya bandeko banso bazwi likama".

Engebene na lisungi lya Fondation Vodafone, Vodacom Congo azali kobanda na ngonga ekoya campagne ya kosangisa mosolo, o nzela ya M-Pesa, pona baye bazui likama (sinistrés). "Pour Sana Goma", nde kombo ya campagne yango.

Tosimba pe lisusu 'te kaka o ba ngonga ya liboso ya kanda ya Volcan, Vodacom Congo atikaki bato basolola ofele o nzela ya allô allô. Te atikaki pe internet pe ba SMS ya ofele, na baye banso bazali kosalela réseau ya Vodacom.

Vodacom ayebisi pe na ba abonnés na ye 'te bakoki kosala ba opérations manso ya ofele, o nzela ya M-Pesa 24h sur 24h.

Lisusu, Vodacom alaki lisungi lya ye na Observatoire Volcanologique de Goma (OVG). Akopesa ye biloko bya mosala po basinzila malamu misala minso mya Volcan.

Anwar SOUSSA, Directeur Général ya Vodacom Congo ayebisi : ” Vodacom Congo elukaka kaka bolamu bwa bana Congo. Tozosala manso makoki pona kosunga gouvernement ya RDC na misala azali kosala o tango eye ya likama lya volcan."

O ngambo ya HCR, Jackie Keegan oyo azali représentante ya HCR na Goma na province ya Nord-Kivu, ayebisi: “totondi botondi na Fondation Vodafone, moko ya ba entreprise ya yambo oyo baye kosunga na likama ya Goma.”

Vodacom Congo, Fondation Vodafone na HCR asengi baye banso balingi kosunga o tango eye ya likama, basangana na campagne eye ya "Pôle Sana Goma", po na kosunga malamu populations nyoso ezwi likama.

Les Relations Publiques

Les Relations Publiques

Pour plus d’infos 

Contact Presse : Anaiah Bewa/ Responsable des Relations Publiques

Email: CorporateAffairs@vodacom.cd

Service client: 1111

Facebook : Vodacom RDC

LikendIn : Vodacom Congo (RDC) SA

Site web: www.vodacom.cd