Tongo ya lelo dimanche na Goma. Mayi ya moto ya volcan ekitaki na ba mboka zinga zinga wapi epai ba ndako ebele eziki pe ba dégâts minene. Kasi sikoyo mayi ya moto ezokita lisusu makasi te.

Batu 5000 bakimi o Ekolo Rwanda.

Comité ya crise oyo etiyamaki na Premier ministre Sama Lukonde, ezali kosala mosala pona kobatela, liboso penza, bomoi bwa bato.

Molobeli ya gouvernement, Ministre Patrick Muyaya ayebisi 'te o ba ngonga ezali koya, mikano misusu mikozwama pe mokoyebisama o ba gomatraciens. 

Bobangi bozali nanu pamba 'te volcan ezoningana kaka. Yango bakonzi basengi bato bafanda te o kati ya ba ndako.

Kotomboka ya suka ya volcan Nyrangongo esalamaki na 2002. Moto na yango ebomaki batu 100.

O etando ya pepo, Monusco alongoli ba pepo ya ye. Akimisi yango o engumba Bukavu na Sud-Kivu pe o Ekolo Ouganda.

Goma ezwami na 20km ya volcan.

 

Biche Mwangaz