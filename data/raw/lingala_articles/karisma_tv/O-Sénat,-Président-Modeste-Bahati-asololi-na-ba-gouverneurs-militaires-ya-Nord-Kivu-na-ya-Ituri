Yambo ya bango bozui pepo pona kokende na Nord-Kivu pe Ituri, ba gouverneurs militaires basololi lelo na Président ya Sénat Professeur Modeste BAHATI. 

Na masolo ma bango, Mokonzi wa sénat apesi toli na ba soda baye ba mpiko na mosala mwa sika oyo balingi kobanda pona bozongisi kimia o bingumba bina mibale. 

Yambo penza, Président ya Sénat atalisaki bango esengo ya ye na ndenge Tata Mokonzi wa Ekolo Félix Tshisekedi aponi bana mboka ya mapinga pona kosilisa bitumba na Nord-Kivu pe na Ituri. 



"Na mosala makasi lokola oyo esengeli kotika manso o maboko ma Nzambe", eyebisi bango Professeur Bahati, pe abakisi "bosala mosala na bolingo ya Ekolo".

O ngambo ya bango, basoda ba mpiko bayebisi na Mokonzi wa Sénat mokano  bazui ya kosilisa bitumba, koboma, koyiba na ba mboka oyo etungisa na makambo mana.

Na masolo ma bango, Président ya Sénat alendisi baye bapaya na kozala tango inso na masolo na baye bakambaka bituka ya Nord-Kivu na ya Ituri po mosala mwa bango mokende malamu tee na suka.

Toyeba 'te Général Luboya atombwami lokola gouverneur militaire ya Nord-Kivu. Alandisami na Commissiare divisionnaire Alonga Boni. 

Général Constant NDIMA KONGBA ye atombwami lokola gouverneur ya Ituri. Alandisami na commissaire EKUKA LIPOPO.

 

Biche Mwangaz