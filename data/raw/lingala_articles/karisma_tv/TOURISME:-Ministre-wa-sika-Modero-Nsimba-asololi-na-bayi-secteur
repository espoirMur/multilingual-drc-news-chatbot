Mokambi wa sika wa secteur ya tourisme Modero Nsimba asololaki o mokolo mwa minei moleki, kuna na jardin botaniki, na bakambi banso ya secteur ya tourisme awa o mboka Rdc.

Ezalaki mbala ya liboso ya bokutani na ministre wa sika na likita liye libongisamaki pe lilengelamaki na secrétariat général ya ministère iye.

Bazuamaki o likita lyango Directeur général ya ICCN, Commandant Corppn, DG ya Office national du tourisme n'a pe baye banso basalaka mosala po na botomboli secteur ena o mboka Rdc.   

Mozui liloba moto wa liboso, Directrice  ya Jardin botanique apesi matondi na ministre pona botali bango yambo yakotalisa mosala mozali kosalema na jardin ena.

Mozui maloba mosusu ezalaki bongo Secrétaire général ya tourisme. Atalisi n'a Ministre Mokonzi boni boni mosala mozali kotambola na ministère ya tourisme ya Congo. 

Pe tango ministre wa sika azwaki maloba, Modero Nsimba amitalisaki naino o baye basali. Ayebisaki na booko pe baike 'te ye atie nde moto okati ya mosala mwa ye pamba 'te, ebakisi ye, moto nde azali kosala po mosala pe secteur ya tourisme etombwama o mboka congo.

Na sima ya ma disikulu manso, nde Ministre Modero Nsimba atambolaki na kati ya jardin mobimba pona koyeba malamu malamu penza ndenge tempelo ya tourisme ya capitale ya RDC ezuami. 

Modero Nsimba atikaki pe oyo ya ye elembo na kati ya jardin wapi epai aloni nzete moko.

 

Biche Mwangaz