Na plénière na bango ya mokolo mwa mitano moye, bakeli mibeko ya ndako ya bato ba bwanya (Sénat), bayokani pe bandimi balongola likolo lya lifuti lya bango mosolo ya 1 million ya Franc Congolais, lokola 'te 500$, pona kotindela basoda bazali kobunda pona kobengana banguna pe kozongisa kimia na Ituri pe na Nord-Kivu.

Ba sénateurs bazui motindo moye sima ya motion ya sénateur Aimé Patience Mangiadi. 

Bokundola 'te, lobi loleki, député Nsingi Pululu azalaki moto ya liboso ya kopesa lisungi lya ye ya 500$ na bureau ya questeur ya assemblée nationale lokola lisungu lya ye na basoda ba mpiko ba RDC oyo bazali kosala manso po monguna wa kimia alongwa o bingumba ike inso ya Nord-Kivu pe ya Ituri.

 

Biche Mwangaz