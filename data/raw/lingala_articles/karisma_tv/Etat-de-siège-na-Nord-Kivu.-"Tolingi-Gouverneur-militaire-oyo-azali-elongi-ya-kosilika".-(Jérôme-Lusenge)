Député national Jérôme Lusenge Bonane alingi 'te mosala mwa kobengana pe kokanga banguna mobanda déjà na province na bango ya Nord-Kivu. Moponami wa territoire ya Lubero apesi pe toli : "Gouverneur militaire akoki kosala mosala te lokola gouverneur civil". 


"Nasengi 'te kaka lelo atiya basoda lokola ba chefs ya ba communes pe quartiers nyoso ya ville ya Goma. Ba chefs ya ba quartiers ba ko identifier bato ya mobulu po na kokotisa bokingi na engumba Goma. Lolenge moko po na oyo etali ba représentants ya gouverneur na ba mboka ike ike ya Nord-Kivu. Akoki kotiya ba militaires lokola ba représentants na ye. Tosengi ye pe abanda bitunda ya makasi contre babomi banso bazali na kati ya ba groupes armés", elobi député Jérôme Lusenge Bonane.


Asengi pe Gouverneur militaire akengela, miso gà, ba zinga zinga inso ya province Nord-Kivu.

 

Pona oyo etali makoki ma bitumba, député pe homme d'affaires Lusenge ayebisi 'te, populations ya Nord-Kivu baza na makoki ya kosunga basoda po babunda malamu. 


"Tolingi Mokonzi oyo azoseka te, azolakisa mino na ye te. Tolingi Mokonzi soda oyo aza na elongi ya kosilika. Toyebi 'te azali na devoir ya kofuta ba deputés provinciaux. Yango tondimi tosunga ye. Nga moko nakopesa déjà contribution na nga ya député ya 500$ to pe ebele. Kasi nayebisi 'te Fédération ya ba entreprise (FEC) ya Nord-Kivu bazali na misolo ekoki. Soki asali penza maye tozali kosenga ye, ba commerçants ba kopesa mosolo bo memesano ndenge basungaka ba mbula ebele ba soda na biso", ebakisi lisusu Jérôme Lusenge Bonane. 


Tosimba 'te, uto batiyaki bango o bibonga, ba gouverneurs militaires ya Nord-Kivu pe ya Ituri basali déjà poso ibale o misala mya bango. Boye, batikali na poso ibali lisusu yambo 'te état de siège esila. 

Etat de siège esalaka kaka sanza moko soko bakeli mibeko batindiki yango mosika te.

 

 

Biche Mwangaz