O kati ya plénière ya vendredi na Sénat, Sénateur André Kimbuta asengi na bureau ya Modeste Bahati babengisa Ministre ya Intérieur po aya kopesa bango ba explications na bitumba bibundamaki mokolo mwa minei moleki. Na bitumba bina, pulusu moko azwaki liwa na motó: ba musulmans batumbaki ye. 

Mituka mingi mya ba pulusu pe mya bato mibebisamaki na mobulu oyo ezalaki kati ya ba musulmans baye bakambemi na Imam Chek Abdalahh pe na baye bakambemi na Imam Youssouf.

President ya Sénat Professeur Modeste Bahati Lukwebo azwaki pe maloba pe atalisaki pasi ya baponomi na likambo lina. 

Asembolaki 'te kondongwana ezalaki kati ya ba musulmans ya Sunit, bango na bango pamba 'te ba Shiite bazalaki na likita lya bango na terrain ya vélodrome na commune ya kintambo.

O kombo ya ba sénateurs banso, Modeste Bahati atalisaki 'te bakeli mibeko basepeli te na ndenge ya kobanda kozuana na ba pulusu pe na biloko bya l'État. Pona ye, esengeli kotosa ba pulusu baye bazali kotiya kimia pe kobatela biloko bya l'État. Ayebisaki pe lisusu 'te, ba ministres ya Intérieur pe ya justice, bango nde basengeli kopesa ba explications, na maye malekaki, na mikolo mikoya.

 

Biche Mwangaz