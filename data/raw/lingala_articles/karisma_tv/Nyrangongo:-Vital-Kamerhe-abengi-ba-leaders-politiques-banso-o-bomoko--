Mokonzi ya Union pour la nation congolaise Vital Kamerhe abengi Joseph Kabila, Martin Fayulu, Jean-Pierre Bemba pe Moïse Katumbi, basangana liboke lyoko sima ya Tata Mokonzi wa Ekolo Félix Tshisekedi pona kokanisa boni boni kopesa eyano esengeli na likama linene likomeli ba congolais na Nord-Kivu esika volcan Nyrangongo etomboki uto mokolo mwa 22 mai 2021.

Vital Kamerhe akomeli Président Tshisekedi, Joseph Kabila, Martin Fayulu , Moïse Katumbi na Jean-Pierre Bemba été : "Nasengi 'te totika nanu pembeni bokabwani bwa biso. Tosangana esika moko, kotala boni tokoki komema lisungi sima ya maye makomeli Ekolo na ngambo ya Est". Pona Vital Kamerhe, esengeli na banso babengama noki penza o likita linene zinga zinga ya Mokonzi ya Ekolo pona bosololi makambo mango.

Ye moko, lokola mokangemi, andimi kozala o likita lyango o nzela ya singa, soki endimami. O bakeli mibeko banso, ba ministres pe basali basusu ba l'État, Président ya Unc asengi batiya fond ya solidarité oyo ekotindama na Nyrangongo pe Goma pona kosunga bandeko congolais bazwi pasi sima ya botomboki ya Volcan.

Vital Kamerhe alaki 'te bato ya parti na ye bakokende Goma mikolo mizali koya bona kobondo baye bazui likama.

 

Biche Mwangaz